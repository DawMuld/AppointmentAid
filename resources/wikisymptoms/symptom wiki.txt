[Aambei]
Uitwendige aambeien
Symptomen kunnen zijn: sporen van helderrood bloed in de ontlasting of op het wc-papier, in latere stadia uitzakken van het rectum, jeukerig en/of branderig gevoel aan de anus, aandrang hebben zonder daadwerkelijke ontlasting en het achterblijven van ontlasting rond de anus ("soiling").
Jeuk ontstaat door de agressieve inwerking van ontlasting, die ongecontroleerd in kleine hoeveelheden kan ontwijken.
Als het bloed langdurig in een verwijde ader gestuwd is kan een stolsel ontstaan, wat een soms zeer pijnlijke ontstekingsreactie opwekt die enige weken kan duren.
Het onder lokale verdoving insnijden van het getromboseerde vat en uitdrukken van het stolsel bekort deze duur soms wat.
Een uitwendige aambei kan van de ene op de andere dag verschijnen, maar zonder behandeling binnen enkele weken na het ontstaan ook weer verdwijnen.



[Achalasie]
Het voedsel blijft hierdoor in de slokdarm staan en kan moeilijk naar de maag passeren.
Dit kan klachten geven van voedsel wat blijft hangen achter het borstbeen, het opgeven van onverteerd voedsel (wat 's nachts kan leiden tot hoestaanvallen), pijnkrampen achter het borstbeen en gewichtsverlies.



[Afte]
Typische symptomen zijn een zweertje in de mond met een rode "hof" en een wittige of grijzige laag.
Als deze laag afgewreven wordt, ontstaat een bloeding.
Aften zijn pijnloos wanneer ze met rust gelaten worden maar aanraking, beweging of contact met zure voedingsmiddelen of sterke drank lokt een sterk stekende of branderige pijn uit die niet in verhouding staat tot de grootte van de zweer.
De zweertjes bevinden zich op het niet verhoornende plaveiselepitheel van de mond: de binnenzijde van de wangen, de omslagplooi (hierin heeft een afte vaak een lintvormig aspect), de mondbodem en in mindere mate op de tong en het weke verhemelte achter in de mond.



[Alcoholhepatitis]
Een verschijnsel van hepatitis kan zijn dat mensen een gelige of lichtbruine huidskleur krijgen.
Dit wordt geelzucht (icterus) genoemd.
Dit is het makkelijkst te zien in het oogwit, maar dit hoeft niet.
Het ligt maar net aan de ernst van de hepatitis.
Als er sprake is van geelzucht, dan is bij sommige vormen van geelzucht de urine donkerbruin verkleurd en de feces ontkleurd (stopverfontlasting).
Ook kan er in wisselende mate sprake zijn van jeuk.
Hepatitis kan acuut verlopen (korter dan een halfjaar) of chronisch.
Bij sommige virussoorten (hepatitisvirussen B, C, D en de herpesvirussen waaronder cytomegalovirus) kan dragerschap ontstaan; daardoor kan een verhoogde kans op latere complicaties bestaan en kan de patiënt besmettelijk zijn voor gezonden.



[Amoebiasis]
De parasiet kan dus klachten geven van het maag-darmkanaal (dysenterie) en de lever (amoebeabces).
Meestal verloopt een infectie echter symptoomloos.
Maag-darmkanaal: buikkramp en bloederige diarree.
Soms is er ook koorts.
Lever: hoge koorts, pijn in de rechterbovenbuik.
Meestal is er geen geelzucht.



[Amyotrofische laterale sclerose (ALS)]
ALS begint vaak met krampen en kleine onwillekeurige spierbewegingen, die een soort golfvormige bewegingen op de huid veroorzaken (fasciculaties).
Ze zijn soms pijnlijk, vooral als ze in de kuiten optreden.
Tegelijk met de krampen en fasciculaties of enige tijd later ontstaan ergens in het lichaam spierzwakte en verschrompeling (atrofie) van een of meer spieren.
Dit kan bijvoorbeeld een hand of been zijn, maar soms ook in de keel of tong.
Soms beginnen de spierzwakte en atrofie in een ademhalingsspier, maar dat is zeldzaam.
Meestal begint het mis te gaan in de fijne motoriek van de hand (vingers) of met een klapvoet (parese voetheffers).
De spierzwakte en atrofie breiden zich langzaam (meestal van distaal naar proximaal) uit tot andere spieren.
Krampen en fasciculaties verdwijnen in spieren die krachteloos worden.
Soms zijn spieren (bijvoorbeeld in de armen en benen) enige tijd stijf of spastisch voordat ze slap en krachteloos worden.
Deze rigiditeit en spasticiteit treden echter zelden op en zijn daarom geen diagnostisch criterium.
Na verloop van tijd verzwakken ook de keelspieren: het spreken wordt onduidelijk (dysartrie), en spreken en slikken worden later vaak onmogelijk.
Bovendien krijgen veel ALS-patiënten in het eindstadium klachten over dwanghuilen en/of dwanglachen (bij het minste of geringste in huilen of lachen uitbarsten).
Door aantasting van de ademhalingsspieren kunnen kortademigheid en ademnood optreden.
De meeste mensen overlijden uiteindelijk doordat de ademhalingsspieren zo verzwakt zijn dat deze ook uitvallen (al dan niet in combinatie met een longontsteking).
Mensen met ALS verliezen niet hun gezichtsvermogen, gehoor, tastzin, reukzin of smaak.
De spieren van de urineblaas en oogspieren worden niet beïnvloed, en evenmin het libido en de seksuele functies.
Ook de cognitieve functies blijven onaangetast.
Door de grote overeenkomsten qua symptomen wordt ALS ook weleens verward met Primaire laterale sclerose (PLS), SMA type III, of PSMA.
Andere ziekten waarbij de motorische zenuwcellen afsterven[bewerken]
Primaire laterale sclerose Progressieve spinale musculaire atrofie (PSMA) Spinale musculaire atrofieën (type I, II en III) Ziekte van Kennedy ook bekend als spinobulbaire musculaire atrofie



[Aneurysma]
Een aneurysma van de lichaamsslagader in de buik ofwel het aneurysma aortae abdominalis heeft men vaak zonder symptomen.
Mensen met een AAA weten dan ook vaak niet dat zij een aneurysma hebben.
Soms worden klachten als een kloppend gevoel in de (boven)buik of pijn in de rug, door drukken van het aneurysma op de wervelkolom, beschreven.
In de meerderheid van de gevallen is een gevonden AAA een toevalsbevinding bij radiologisch onderzoek voor een andere indicatie (zoals een echo van het hart of CT-scan van de nieren).
Als de grootte van het aneurysma toeneemt, neemt hierbij ook het risico op scheuren toe.
De vaatwand wordt zwakker en er kan zich een scheur vormen.
Dit is een levensbedreigende situatie, waarbij er door bloeding een tekort aan circulerend bloed kan ontstaan, met weefsel-/orgaan-schade en zelfs de dood tot gevolg.
Een scheuring van het aneurysma is lastig te herkennen, maar alarmsignalen zijn flauwvallen/bleekheid en acute pijn in de buik of in de onderrug.
Bij een aneurysmaruptuur van de aorta in de buik is deze bloeding in 75% van de gevallen dodelijk.
Meer dan 50% van de patiënten overlijdt voor aankomst in het ziekenhuis, waarna nog eens meer dan 50% van de geopereerden overlijdt tijdens de operatie.
Een aneurysmaruptuur in de thorax (borstholte) is vrijwel altijd dodelijk.



[Aortaruptuur]
Het slachtoffer voelt (meestal) plotseling een zeer hevige, ondraaglijke scheurende pijn op de borst of in de buik, die meestal naar de rug uitstraalt.
Bij een ruptuur van de thoracale aorta is de pijn nauwelijks te onderscheiden van die van een hartaanval.
Als er ernstig (inwendig) bloedverlies is, zal het slachtoffer meestal, voor medische hulp ter plaatse is, al bewusteloos of dood zijn.



[Artritis]
De verschijnselen zijn hevige pijn bij drukking en beweging van het aangedane gewricht, koorts, roodheid van de huid.
Er wordt ontstekingsvocht in plaats van gewrichtsvocht gevormd, waardoor de smering en de voeding van het gewrichtskraakbeen verstoord raakt.



[Ascariasis]
Klachten ontstaan vooral door allergische reacties tegen de larven op hun weg door het lichaam: galbulten, hoest, een astma-achtig beeld, soms eosinofilie in het bloedbeeld.
Naarmate de besmetting zwaarder is worden deze klachten duidelijker.
Als het slechts om enkele wormen gaat merkt men meestal niets.
Wormen in de darm geven eveneens meestal weinig symptomen: vaak is het bij de ontlasting verliezen van een worm het eerste en enige wat de drager bij een lichte infectie merkt.
Bij een grote wormlast kunnen vage maag-darmklachten optreden.
Wormen zijn ook nog weleens geneigd om in de galwegen te kruipen en geven dan aanleiding tot galkolieken; een groot aantal wormen vormt weleens een klont die tot een darmverstopping (met ileus als gevolg) leidt, maar dit zijn zeldzaamheden.



[Asherman-syndroom]
Als bij een curettage het baarmoederslijmvlies niet goed geneest, kunnen de wanden van de baarmoeder verkleven en kan de baarmoeder geheel afgesloten worden.
De menstruatie raakt verstoord (bruinige afscheiding) en zal – bij afsluiting of bij nagenoeg volledige afwezigheid van baarmoederslijmvlies – uitblijven.
Zwangerschap is daarmee nagenoeg onmogelijk.
Een ander mogelijk symptoom is cyclische pijn bij de menstruatie aan de zijkant van de buik en de rug, maar dit kan ook bij een aantal andere gynaecologische problemen optreden, bijvoorbeeld bij endometriose.



[Beriberi]
De ziekte heeft twee verschijningsvormen: natte beriberi (cardiovasculaire systeem) en droge beriberi (neurologische systeem).
Patiënten kunnen zich met één of met beide vormen presenteren.
Thiamine-deficiëntie resulteert in beschadiging van het autonome en andere zenuwstelsels door een tekort aan energie in de vorm van ATP en een tekort aan acetylcholine en myeline, die gevormd worden uit acetyl-CoA.
Bovendien treedt er een lactaatacidose op door toename van lactaat en pyruvaat in het bloed en worden er door het gestoorde metabolisme meer vrije radicalen gevormd.
Het exacte biochemische defect dat de cardiovasculaire vorm veroorzaakt is nog niet volledig opgehelderd.
Cardiovasculaire disfunctie is mogelijk het gevolg van energiedepletie en oedeemvormig in het hartspierweefsel en uitval van de spierwand rondom de bloedvaten.
Natte beriberi[bewerken]
Natte beriberi beschadigt het cardiovasculaire systeem.
Door een combinatie van hartfalen en verzwakking van de wanden van de haarvaten ontstaan oedemen.
Bijpassende symptomen zijn:
perifere oedemen en longoedeem kortademigheid en cyanose snel hartritme lage onderdruk vergroot hart gallopritme ECG-afwijkingen (verlengde QT-tijd, T-topinversie, lage voltages) verminderde urineproductie
Er is een acute en een chronische variant te onderscheiden:
De acute vorm wordt wel aangeduid met Shoshin-beriberi, waarbij shoshin Japans is voor plotse collaps of beschadigd hart.
Bij deze vorm van natte beriberi is voornamelijk het hart aangedaan de patiënt kan binnen 48 uur overlijden aan longoedeem en low-output hartfalen.
Door het acute verloop hoeft er geen sprake te zijn van een vergroot hart of perifere oedemen.
Mogelijk uitlokkende factoren van Shoshin-beriberi bij thiamine-deficiëntie zijn factoren die een sterke stimulatie van het koolhydraatmetabolisme geven, zoals fysieke inspanning, adrenaline, sympathicomimetica (ontwikkeling van Shonshin-beriberi is beschreven na salbutamolgebruik), koolhydraatrijke voeding of glucose-infusie.
De chronische vorm omvat drie fasen: perifere vasodilatatie met high-out hartfalen als gevolg (daling van de perifere weerstand, stijging hartminuutvolume onvoldoende voor compensatie drukverlies) verminderde perfusiedruk van de nieren leidt tot activatie van het RAAS en daarmee water- en zoutretentie verdere overvulling van de weefsels resulterend in perifeer oedeem en longoedeem
Droge beriberi[bewerken]
Droge beriberi leidt tot gedeeltelijke verlamming als gevolg van perifere zenuwbeschadiging en/of centraal neurologisch disfunctie.
Er is meestal symmetrisch uitval.
Het sensibele systeem is als eerste aangetast in de volgorde tast–pijn–temperatuur, gevolgd door het motorische en autonome systeem.
Er is sprake van een ascenderend patroon, waarbij eerst de benen zijn aangedaan, gevolgd door de armen en het gebied rondom de mond.
Aantasting van de nervus vagus, waarbij stemverlies is mogelijk en prognostisch een slecht teken.
Een alternatieve manier van presentatie is slecht functioneren van de hersenen, ook wel aangeduid als het syndroom van Wernicke, met braken, desoriëntatie, horizontale nystagmus, oogbewegingsstoornissen, ataxie, progressieve geheugenstoornissen en uiteindelijk zelfs coma en de dood.
Een psychiatrisch beeld kan ook optreden, de Korsakoff-psychose, met desoriëntatie, stoornissen in het kortetermijngeheugen en confabulaties (herinneringsvervalsingen).
Infantiele beriberi[bewerken]
Infantiele beriberi, voornamelijk voorkomend bij borstgevoede kinderen van moeders met beriberi, heeft ook een cardiovasculaire en een neurologische vorm.
De cardiovasculaire vorm kenmerkt zich vooral door cyanose, dyspneu en acuut hartfalen, dat binnen enkele uren al fataal kan zijn.
De neurologische vorm omvat paralyse en pseudomeningitis, een beeld met de klinische kenmerken van een meningitis maar zonder aanwijzingen voor infectie in de liquor.



[Bipolaire stoornis]
(Hypo)manische episode[bewerken]
Deze symptomen kunnen zowel voorkomen in een manische als in een hypomanische episode.
Vaak zijn ze in een manie wel sterker aanwezig.
Een hypomanische episode gaat soms ook onopgemerkt voorbij.
Verhoogd gevoel van geluk Het gevoel hebben de hele wereld aan te kunnen, erg zelfverzekerd zijn Euforie Verhoogd energiepeil met tegelijk een verminderde behoefte aan slaap Snel praten Impulsiviteit Ondoordachte aankopen In een opwelling belangrijke beslissingen maken Hyperseksualiteit Makkelijk irriteerbaar ...
Manische episode[bewerken]
Een manische episode heeft een grote invloed op het functioneren van de patiënt.
Symptomen zoals hierboven beschreven zijn duidelijk in sterkere mate aanwezig.
In ernstige gevallen ontstaat een psychose.
Daarbij verliest de patiënt alle contact met de realiteit.
In zo'n geval is een (gedwongen) opname in een psychiatrisch ziekenhuis vaak onvermijdelijk.
Een persoon die een manische fase doormaakt kan een gevaar zijn voor zichzelf en voor anderen.
Depressieve episode[bewerken]
De symptomen van een depressieve episode als onderdeel van een bipolaire stoornis zijn grotendeels hetzelfde als die van een klinische depressie.
Toch heeft een bipolaire depressie zijn eigen kenmerken.
Gemengde episode[bewerken]
Tijdens een gemengde episode treden zowel symptomen van depressie als van (hypo)manie op.
De combinatie van impulsiviteit en depressieve gevoelens leidt tot een verhoogd risico op suïcide.



[Blaasontsteking]
Zelden verloopt een urineweginfectie zonder symptomen.
Klachten van een urineweginfectie bestaan uit
een branderig of pijnlijk gevoel bij plassen (dysurie) loze aandrang frequent plassen (pollakisurie) troebele en sterk ruikende urine, soms met sporen bloed.
Andere mogelijke symptomen zijn pijn in de onderbuik en rode afscheiding uit de urinebuis.



[Bloedarmoede]
Veel voorkomende kenmerken en symptomen bij bloedarmoede zijn:
vermoeidheid sneller dan normaal kortademigheid sneller dan normaal tachycardie, snel hartritme hoofdpijn algemeen zwaktegevoel
bij ernstiger bloedarmoede ziet men soms:
bleke huid (met name onder de vingernagels) bleke lippen hartkloppingen duizeligheid oorsuizingen koude handen en voeten tintelingen in de voeten gevolgd door het gevoel te hebben op bobbels/bollingen te lopen.
gebarsten mondhoeken, of scheurtjes in de lippen
Bij mensen met vernauwde kransslagaders kan het eerste symptoom van bloedarmoede weleens zijn dat ze sneller pijn op de borst krijgen.
Het schatten van de bloedarmoede door naar de patiënt te kijken is echter lastig en men kan zich heel makkelijk vergissen.
Bovendien kan iemand een zeer forse bloedarmoede hebben zonder klachten of tekenen.
Bloedarmoede kan objectief vastgesteld worden door bloedonderzoek.
Afhankelijk van de oorzaak van de bloedarmoede zal de arts een geschikte medicatie voorschrijven.
Sommige vormen zijn onbehandelbaar.
Die zijn gelukkig meestal of zeldzaam, of niet ernstig.
Bronnen, noten en/of referenties ↑ [1] Richtlijnen Nederlands Huisartsen Genootschap



[Borstkanker]
mammografie van gezonde weefsel vs mammacarcinoom.
Meestal is de eerste klacht een voelbare knobbel in de borst, die meestal niet pijnlijk is.
Soms kan er uitvloed uit de tepel bestaan (al dan niet bloederig), of is een tepel ingetrokken die dat normaal niet was.
Het eerste teken van borstkanker kan soms ook een verandering van de huid van de borst of bij de tepel zijn (plotseling ontstane sinaasappelhuid van de borst of een zweertje).
Knobbels onder de oksel kunnen op uitzaaiingen in de lymfeklieren (lymfkliermetastasen) duiden.
Wanneer een knobbel in de borst gevoeld wordt, is de kans op kwaadaardigheid groter wanneer de huid boven de knobbel ingetrokken is, wanneer de knobbel vastzit aan de huid of aan de onderlaag (niet beweeglijk is), en wanneer de knobbel slecht afgrensbaar aanvoelt en een grillige vorm heeft.
Wanneer iemand een dergelijke klacht heeft, is het altijd het beste om naar de huisarts te gaan.
Vaak blijkt er een goedaardig probleem te zijn, maar de huisarts is degene die dit het beste kan beoordelen.
De beoordeling van dergelijke knobbels is soms moeilijk en zekerheid is vaak pas met andere onderzoeken (mammografie, echo-onderzoek, biopsie) te krijgen.
Met een mammografie die gedaan wordt in het kader van bevolkingsonderzoek, of vanwege een verhoogd risico op borstkanker, worden tegenwoordig ook borsttumoren gevonden die verder nog geen klachten gaven.



[Botulisme]
Bij een typische vergiftiging (via eten) kan het enige dagen duren voor het volledige beeld ontstaat.
De eerste klachten ontstaan meestal 10-20 uur na een besmette maaltijd.
Het kan dan gaan om een droge mond, hevige diarree en een toenemende slappe verlamming.
Als de verlamming ernstig is treedt de dood uiteindelijk in door verlamming van de ademhalingsspieren.
Verschijnselen kunnen ontstaan na twee uur tot acht dagen na het eten van besmet voedsel.
De ziekte begint met misselijkheid, overgeven, moeheid, duizeligheid, algehele zwakte, een droge mond en buikklachten.
Daarna kunnen verschijnselen optreden zoals dubbelzien, wazig zien, slecht kunnen verdragen van licht, moeite met spreken, slap worden van de arm- en beenspieren (slappe verlamming).
Er is meestal geen koorts.
Er kunnen ademhalingsproblemen optreden.
Patiënten kunnen in korte tijd aan de ziekte overlijden.
Er bestaat geen immuniteit tegen botulisme.
Mensen kunnen de ziekte meerdere malen oplopen.[2]
De dodelijke dosis is ongeveer 200-300 picogram/kilogram lichaamsgewicht, wat voor een volwassene van 75 kilo neerkomt op 15 nanogram, dat is 0,000000015 gram.
Dit betekent dat een hoeveelheid van ongeveer honderd gram genoeg is om de hele wereldbevolking te doden.
Het toxine wordt geproduceerd door de groeiende bacterie.



[Brucellose]
Drachtige dieren die besmet zijn met brucellose kunnen een miskraam krijgen, of de jongen worden te vroeg of dood geboren.
De placenta komt vaak niet los en er ontstaat een baarmoederontsteking.
Ook kan het dier mastitis (uierontsteking) krijgen waardoor de melkgift vermindert.
Mannelijke dieren kunnen ontstekingen krijgen aan de testikels en onvruchtbaar worden.
Naast de miskramen zijn er meestal weinig andere symptomen, waardoor brucellose niet direct wordt opgemerkt en de bacterie zich ongestoord kan uitbreiden.
Vooral bij een miskraam wordt een grote hoeveelheid bacteriën met de vrucht naar buiten gebracht.



[Budd-Chiari-syndroom]
Het syndroom presenteert zich door een snel verergerende buikpijn, hepatomegalie (leververgroting), ascites (vochtvorming in de buik) en uiteindelijk symptomen van hepatisch dysfunctioneren (verhoogde leverenzymen, encefalopathie).
Als de occlusie van de leverader langzaam ontstaat, hoeft dit niet gepaard te gaan met pijn.
Patiënten zijn vaak bekend met trombose.
Het gebruik van medicijnen bij beenmergtransplantatie kan leiden tot een veno-occlusieve ziekte die lijkt op het syndroom van Budd-Chiari, maar deze aandoening wordt niet tot het syndroom gerekend.



[Buikgriep]
Buikgriep kan zich uiten in de vorm van meerdere symptomen.
Niet iedereen krijgt te maken met alle symptomen en niet alle symptomen hoeven aanwezig te zijn om van buikgriep te kunnen spreken.
Symptomen van buikgriep zijn:
Diarree Weinig eetlust Onrustige maag Borrelende darmen Buikpijn, buikkrampen Misselijkheid en braken Duizeligheid Vermoeidheid



[Buiktyfus en paratyfus]
Buikpijn, hoge koorts, hoofdpijn, verwardheid, algemeen ziek voelen.
Diarree (met bloed) komt weleens voor, maar verstopping ook.
Bij het lichamelijk onderzoek kunnen roseolae op de huid aanwezig zijn.



[Cachexie]
Spieratrofie (= vermindering van de spiermassa) Anemie (= bloedarmoede) Bruingele huid Asthenie (= algehele zwakte)



[Caissonziekte]
Verschijnselen zijn jeuk (de creeps), hoofdpijn, duizeligheid, pijn in de spieren en gewrichten (anders dan spierpijn door inspanning, de bends).
Bij ernstige gevallen kan het slachtoffer buiten bewustzijn raken, verlamd raken (al dan niet tijdelijk) of zelfs overlijden.



[Carpaaltunnelsyndroom]
Onbehandeld carpaletunnelsyndroom
Typerende verschijnselen:
nachtelijke tintelingen en pijn in de hand die patiënt wakker maken; neiging tot wapperen met de handen opdat de klachten verminderen; verminderd gevoel in de duim, wijsvinger, middelvinger en een gedeelte van de ringvinger; onhandigheid en gevoel van krachtverlies in de hand (bijvoorbeeld bij wringen van een dweil of schrijven); regelmatig dubbelzijdig voorkomen; ook overdag kunnen tintelingen en pijn voorkomen bijvoorbeeld bij fietsen, gebruik van de computermuis, enzovoorts; varieert van matige pijn in de hand of onderarm tot zeer hevige pijn die bijvoorbeeld het slapen onmogelijk kan maken; in sommige gevallen kan de pijn zich verspreiden over de volledige arm.
Bij langdurig aanhoudende klachten: spieratrofie van de spieren of spiergroepen in de pols, hand en muis van de hand die betrokken zijn bij de motoriek van de aangedane zenuw(en);



[Caudasyndroom]
Als gevolg van zenuwuitval kunnen verschillende symptomen ontstaan bij het caudasyndroom:
Pijn in onderrug Blaasproblemen Motorische uitval onderlichaam Impotentie Incontinentie Verminderd gevoel bij het plassen (niet voelen dat de plas passeert) Gevoel hebben niet alles te hebben uitgeplast



[Cerebrotendineuze xanthomatose]
De cumulatieve ophopingen veroorzaken onder meer de volgende symptomen:
Cataract, ook wel staar genoemd.
Hierdoor neemt het gezichtsvermogen langzaam af, en dit kan uiteindelijk blindheid veroorzaken.
Ontstekingen aan de pezen.
Dit levert diverse lichamelijke handicaps op die vaak moeilijk te behandelen zijn.
Veel patiënten kunnen niet meer of heel slecht lopen.
Uitval van functies van het centraal zenuwstelsel.
Het ophopen van de sterolen in de hersenen kan leiden tot vroegtijdige dementie.
Ook verlammingsverschijnselen kunnen optreden welke uiteindelijk tot de dood kunnen leiden.



[Chronisch vermoeidheidssyndroom]
De symptomen van CVS zijn in de wetenschappelijke literatuur diverse malen uitgewerkt tot criteria.
De definities verschillen onderling sterk van elkaar.
De bekendste criteria, en het meest gebruikt, zijn de CDC-criteria van 1994.[4] Deze luiden samengevat als volgt:
Hoofdcriterium: klinisch geëvalueerde chronische vermoeidheid die: onverklaarbaar is; continu aanwezig is, of herhaaldelijk terugkeert; nieuw is, of een duidelijk begin heeft (niet het hele leven al aanwezig); niet het resultaat is van voortdurende belasting; niet duidelijk minder wordt door rust; een aanzienlijke afname van het vroegere activiteitenniveau op het gebied van werk, studie, sociale of persoonlijke activiteiten tot gevolg heeft.
Nevencriteria: het tegelijkertijd voorkomen van ten minste vier van de volgende symptomen.
Deze symptomen moeten allemaal een periode van ten minste zes achtereenvolgende maanden aanhouden of gedurende deze periode steeds weer terugkeren.
Ze mogen niet reeds hebben bestaan voor de vermoeidheid begon.
de patiënt geeft aan dat hij of zij een verslechtering van het kortetermijngeheugen of van het concentratievermogen ervaart die zo ernstig is dat het een aanzienlijke vermindering van het vroegere activiteitenniveau op het gebied van werk, studie, sociale of persoonlijke activiteiten tot gevolg heeft; zere keel; gevoelige cervicale of axillaire lymfeklieren; spierpijn; hoofdpijn die qua vorm, patroon en ernst nieuw is; slaap waar de patiënt niet van uitrust; na inspanning malaisegevoel dat meer dan 24 uur aanhoudt; pijn in verschillende gewrichten zonder zwelling of roodheid.
Uitsluitingscriteria: de diagnose CVS mag niet worden gesteld als de vermoeidheid kan zijn veroorzaakt door: een bekende aandoening die vermoeidheid als gevolg heeft (moet dus worden onderzocht); een ernstige depressie met psychotische of melancholische kenmerken; medicijnen met vermoeidheid als bijverschijnsel; eetstoornissen (anorexia, boulimia of ernstige vetzucht); misbruik van alcohol of andere middelen.
Volgens een vergelijkend onderzoek zouden ME-patiënten niet meer dan de helft uitmaken van alle personen die aan deze criteria voldoen.[5] De auteurs achten het belang van inspanningsintolerantie onderbelicht.



[Churg-Strauss-syndroom]
Het syndroom van Churg-Strauss is een auto-immuunziekte die wordt gekenmerkt door een chronische ontsteking van de kleine bloedvaten tot de middelgrote slagaderen.
Het syndroom wordt vaak voorafgegaan door een (jarenlange) fase met astma, neuspoliepen of veelvuldige ontstekingen van de bovenste luchtwegen.
Opvallend is dat er vaak geen aantoonbare allergie is.
Als het syndroom van Churg-Strauss actief wordt, manifesteert zich dat vooral in de longen, huid, darmen, zenuwen en het hart.



[Clusterhoofdpijn]
Mensen die lijden aan clusterhoofdpijn ervaren extreme hoofdpijnen in de omgeving van één van de ogen en/of de slaap.
De pijn kent vrijwel geen gradaties en is nagenoeg onhoudbaar.
Reguliere pijnstillers die oraal worden ingenomen hebben weinig effect.
NSAID's kunnen wel de frequentie en duur van toekomstige aanvallen verminderen.[4] Mensen die clusterhoofdpijn hebben en ook de pijn van migraine kennen, melden dat de pijn van clusterhoofdpijn vele malen erger is.
In medische rapporten wordt clusterhoofdpijn aangemerkt als het meest pijnlijke syndroom waar een mens aan kan lijden.
Een analogie is het gevoel van een brandende ijspriem die herhaaldelijk in, achter of boven het oog gestoken wordt.
In zeer zeldzame gevallen komen de aanvallen aan beide kanten van het hoofd tegelijk voor.
Er zijn gevallen bekend waarbij het lijden dusdanig onverdraaglijk was, dat de patiënt geen andere uitweg meer zag dan (een poging tot) zelfmoord.
Om die reden wordt CH ook wel suicide headache genoemd,[6], oftewel zelfmoordhoofdpijn.
Een andere naam is 'ziekte der rustelozen' omdat de patiënt moeilijk stil kan zitten en veel heen en weer loopt (bewegingsdrang).
Ten slotte is deze vorm van hoofdpijn ook bekend onder de naam Neuralgie van Horton, naar de arts die de symptomen voor het eerst beschreef.
Aanvallen kunnen meerdere keren per etmaal voorkomen en duren gemiddeld een uur, maar kunnen variëren van vijftien minuten tot wel drie uur.
Een nare bijkomstigheid is dat ze abrupt opkomen en vaak 's nachts optreden, zodat mensen met CH al snel oververmoeid raken door slaapgebrek.[7]
Er zijn twee typen clusterhoofdpijn: episodisch en chronisch, die in elkaar kunnen overgaan.
In de episodische vorm verschijnen de aanvallen in clusters van enkele weken tot maanden waarna ze weer verdwijnen.
Hier komt de naam clusterhoofdpijn vandaan.
Chronische patiënten (10-15% van alle gevallen) kennen deze "rustperiodes" niet en hun aanvallen kunnen dagelijks het hele jaar door voorkomen.[8]
Een merkwaardig fenomeen bij clusterhoofdpijn is de bijna metronomische regelmaat van de aanvallen.
Aanvallen die dagelijks op bijna precies dezelfde tijdstippen beginnen zijn zeer typisch.
Een typisch neurologisch syndroom dat vaak optreedt bij CH is het syndroom van Horner (zie verder): een hangend ooglid aan een zijde, tranend oog, vernauwde pupil, verstopte en/of lopende neus aan de aangedane zijde en zwetende drukgevoelige huid in de nek en het hoofd.[7]
De symptomen zijn zo specifiek en eenvormig dat zij duiden op een specifieke lichamelijke verstoring, die niet duidelijk door op de psyche of geest werkende methoden te beïnvloeden of genezen is.
Mensen met clusterhoofdpijn hebben gezamenlijk alle mogelijke methoden van het alternatieve en psychotherapeutische circuit uitgeprobeerd zonder duidelijk of blijvend resultaat.
Omdat ze elke mogelijkheid aangrijpen om verlichting te krijgen, zijn ze vaak gemotiveerd om de vreemdste of ingrijpendste behandelingen te ondergaan.
Dit maakt hen kwetsbaar voor onverantwoord medisch ingrijpen en allerhande kwakzalverij.
Slechts 9% van de CH-patiënten heeft voorafgaandelijke (prodromale) symptomen in de vorm van aura-verschijnselen, voornamelijk visueel van aard.[9]



[Coeliakie]
De symptomen van coeliakie werden voor het eerst beschreven door de Griekse arts Aretaeos in het jaar 100.
De kenmerkende maag-darmklachten gaven de aandoening haar naam: 'koilia' is Grieks voor buik.
De symptomatologie varieert enorm tussen patiënten onderling.
Bij kinderen tussen 9 en 24 maanden staan groeiachterstand en darmgerelateerde symptomen (aansluitend op het eerste contact met glutenbevattende producten) voorop.
Bij oudere kinderen kunnen voornamelijk absorptiegerelateerde symptomen en psychosociale problemen aanwezig zijn.
Bij volwassenen staan symptomen die in relatie staan tot de malabsorptie van nutriënten voorop.
De klassieke symptomen zijn diarree, flatulentie, gewichtsverlies en vermoeidheid.
Ondanks de chroniciteit van de aandoening, zijn de symptomen vaak mild waardoor vele patiënten hulp zoeken rond het 50e levensjaar.
Ze presenteren zich dan met milde uitingen van de ziekte zoals moeheid of anemie.
In sommige gevallen bestaat er een karakteristieke blaasjesvormende huidaandoening (dermatitis herpetiformis) naast de darmaandoening[8].
De volgende symptomen doen zich voor bij coeliakie:
chronische diarree onregelmatige ontlasting, overmatige ontlasting en/of opstopping (constipatie) gewichtsverlies groeiachterstand (vooral bij jonge kinderen) een opgezette buik bloedarmoede gebrek aan eetlust braken lusteloosheid slaperigheid botontkalking (osteoporose) sterke stemmingswisselingen een late puberteit spierklachten vruchtbaarheidsproblemen zenuwaandoeningen psychische klachten
Gastro-intestinaal[bewerken]
Gluten komt onder andere voor in tarwe
De karakteristieke diarree bij coeliakie is bleek en volumineus met een penetrante geur.
Abdominale pijn en krampen, een opgezette buik (door fermentatie in het colon) en zweertjes in de mond[9] kunnen aanwezig zijn.
Bij het voortschrijden van de ziekte kan zich tot op zekere hoogte een lactose-intolerantie ontwikkelen.
De waaier aan gastro-intestinale symptomen is echter zeer breed.
De klachten worden dan ook vaak toegeschreven aan het prikkelbaredarmsyndroom om later als coeliakie herkend te worden.
Een kleine proportie van patiënten met het prikkelbaredarmsyndroom heeft onderliggend coeliakie waardoor screening op deze aandoening dan ook aangewezen lijkt[10].
Coeliakie is geassocieerd met een verhoogd risico op het ontwikkelen van adenocarcinoom en maligne lymfoom van de dunne darm.
Het risico op deze maligniteiten keert terug naar basisniveau bij het volgen van een aangepast glutenvrij dieet.
Het aanwezig blijven van deze aandoening kan eveneens leiden tot het vormen van jejunumzweren en het vernauwen van het darmlumen door littekenvorming[11].
Symptomen gerelateerd aan malabsorptie[bewerken]
De veranderingen in het slijmvlies van de dunne darm maakt het moeilijker om nutriënten, mineralen en vetoplosbare vitamines (A, D, E, K) te absorberen:
De moeilijkheden om koolhydraten en vetten te absorberen kan gewichtsverlies en vermoeidheid veroorzaken (of groeistoornissen/groeiachterstand in kinderen); Anemie kan zich ontwikkelen via verscheidene wegen zoals de malabsorptie van ijzer (ijzergebreksanemie), foliumzuur en vitamine B12 (megaloblastische, pernicieuze anemie); De malabsorptie van calcium en vitamine D (en de compensatoire secundaire hyperparathyreoïdie) kan leiden tot osteopenie (een verminderd mineraalgehalte van het bot) of osteoporose (vermindering van de botdensiteit met normale mineraalgehaltes); Een kleine proportie van de patiënten (10%) hebben een abnormale bloedstolling veroorzaakt door een tekort aan vitamine K.
Coeliakie is eveneens geassocieerd met een bacteriële kolonisatie van de dunne darmen(small intestinal bacterial overgrowth, SIBO)[12].



[Congenitale sferocytose]
Door de hemolyse in de milt varieert de intensiteit van de bloedarmoede met het gevolg dat iemand last kan hebben van vermoeidheid, bleekheid en geelzucht.
Chronische symptomen zijn bloedarmoede en een vergroting van de milt doordat deze actiever is dan bij mensen zonder deze aandoening.
Bij enkele mensen kan de milt continu van omvang veranderen.
Ook kan door de verhoogde afbraak van de rode bloedcellen een ophoping van de bilirubine plaatsvinden in de galblaas waardoor er een kans bestaat op galstenen.
Wanneer iemand een infectie heeft of ziek is, is het mogelijk dat er meer rode bloedcellen worden afgebroken waardoor symptomen acuut kunnen optreden.



[Conversiestoornis]
Een conversiestoornis of FNS kan vele vormen aannemen, maar de meest voorkomende zijn verlamming van de ledematen, problemen met het zicht of het gehoor, algemene vermindering van de zintuiglijke waarneming en verlies van het spraakvermogen.
Ook kunnen motorische stoornissen of stuipen optreden en het in een bepaalde stand blijven staan van arm of been (dystonie), of op epilepsie lijkende aanvallen.
Klachten die lijken op neurologische symptomen, zonder dat een lichamelijke oorzaak voor de klachten kan worden gevonden.
Stress kan de symptomen verergeren.
Bij de meeste mensen gaan de klachten over binnen een dag tot enkele maanden.
Soms is de patiënt zich niet bewust van het hebben van de stoornis.



[Cushing-syndroom]
Striae bij Cushing patiënt in de zij.
Typische vetverdeling: vetopstapeling ter hoogte van de buik (centrale adipositas), terwijl de armen en benen slank zijn en soms zelfs mager door spierafbraak.
Gewichtstoename.
Door de ongewone vetverdeling over het lichaam lijkt iemand ook veel dikker.
Moonface (letterlijk 'maangezicht'), een rond opgeblazen gelaat Bisonnek (ook wel 'buffalo hump' genoemd), een bochel van vet hoog op de rug Dunnere huid, waarbij er sneller dan normaal blauwe plekken ontstaan Striae (zwangerschapsstrepen) op buik en billen door gewichtstoename en verzwakking bindweefsel.
Vermoeidheid Slaapproblematiek, waarbij het dag/nacht ritme moeilijk is te handhaven.
Dunner wordende spieren (spieratrofie) en vermindering spierkracht Dunner en brokkelig wordende haren Vaak moeten plassen (polyurie) Te hoog cortisol in het bloed.
Het cortisol kan ook in het speeksel en de urine gemeten worden.
Overmatige acne Hypertensie (hoge bloeddruk) Kwalitatief minder parodontium
Bij vrouwen[bewerken]
Verminderde vruchtbaarheid of verminderd libido.
Toename van haargroei (hirsutisme) op gelaat, borsten, buik en ledematen.
De menstruatie kan onregelmatig worden of zelfs helemaal uitblijven.
Op lange termijn kan osteoporose optreden door een inhibitie van osteoblastactiviteit en door het wegvallen van inhibitie van osteoclasten door oestrogenen, welke minder aangemaakt worden door de negatievefeedbackloop (de aanmaak van androgenen en oestrogenen worden eveneens gestimuleerd door CRH en ACTH, waarvan de vrijlating onderdrukt wordt door cortisol).
Bij mannen[bewerken]
Verminderde vruchtbaarheid, verminderd libido en/of impotentie.



[Diabetes mellitus]
Veel mensen met type 2 diabetes zijn geheel of nagenoeg symptoomloos.
Het al eerder genoemde veel plassen en veel drinken treedt op bij hoge tot zeer hoge bloedglucosewaarden (boven de 12 mmol per liter).
Patiënten hebben bij een slechte glucosespiegel (te hoog) vaker dan gemiddeld last van blaasontsteking, witte vloed, en/of steenpuisten.
Soms kan men aceton ruiken in de adem van patiënten met diabetes met name als glucose door het insulinetekort zo slecht kan worden verwerkt dat het lichaam overgeschakeld is op vetverbranding, waarbij ketonen als nevenproducten ontstaan, waarvan aceton er een is.
De glucosespiegel in het bloed is dan meestal veel te hoog.
Bij hoge bloedsuikers en ernstige uitdroging kan ketoacidose (een metabole acidose) met een levensgevaarlijk coma optreden.
Vergrote kans op niet of slecht helende wonden, doordat de zenuwen niet meer goed werken en men het (voornamelijk op de voet) niet meer goed voelt wanneer er een wondje ontstaat.
Deze helen meestal slecht of niet.
Rode of branderige ogen.
Wazig zien.
Ontsteking aan de ogen.
Vermoeidheid of slaperigheid Impotentie Een droge mond en een droge tong Er ontstaat polyfagi (verhoogd hongergevoel) door de verminderde opname van glucose in spier-, lever- en vetcellen, die insuline nodig hebben om glucose op te nemen Polyneuritis wat ontsteking van verschillende zenuwen betekent, polyneuritis veroorzaakt gevoelsstoornissen (veel lager sensorisch gevoel).
Verhoogd kans op macrosomie Bij veel te hoge hyperglykemie is er kans op coma



[DiGeorge-syndroom]
Karakteristiek gezicht Hartproblemen Afweerstoornissen Laag calciumgehalte in het bloed
Kinderen met het velocardiofaciale syndroom hebben vaak hartproblemen en een sterk verminderde afweer.
Hierdoor zijn zij veel gevoeliger voor infecties, die soms niet te behandelen zijn.



[Dumpingsyndroom]
Vroege dumpingsymptomen treden 10 minuten, een half uur tot een uur na de maaltijd op.
Ze kunnen variëren van vermoeidheid, veelvuldig gapen en een licht gevoel in het hoofd tot zweten, trillen, misselijkheid, een opgeblazen gevoel, diarree, hevig braken en sterk gevoel van niet-welbevinden.
De aanvallen duren, afhankelijk van de hevigheid en de persoon, een half uur tot een uur.
Late dumpingklachten zijn een gevolg van hypoglykemie.
Ze treden 1 tot 3 uur na de maaltijd op.
Op de voorgrond treden zweten, trillen, slapte, gestoorde concentratie, verwardheid en een hongergevoel.



[Dyspepsie]
In geval van een opgeblazen gevoel hoeft men niet alleen gas te hebben in de buik.
De meest voorkomende andere symptomen zijn:
Winderigheid Gerommel in de buik Misselijkheid Pijn in de onderbuik Een opgezwollen buik - Een opgezwollen buik kan ook leiden tot vermoeidheid, ademhalingsproblemen en pijn.
Overgeven Diarree De hik Bebloede ontlasting.
Opeens snel veel gewicht verliezen kan ervaren worden wanneer iemand last heeft van verminderde honger en verstoringen in de maag.
Soms kan men na het drinken of eten ook last hebben van veelvuldig boeren of een hoge gasproductie.



[Ehlers-Danlos-syndroom]
Per type zijn er verschillen in de overheersende symptomen die symptomen staan ook vermeld bij de typen van EDS.
Symptomen aan de huid: De huid van mensen met EDS is vaak hyperelastisch en daardoor erg kwetsbaar, de huid scheurt ook zeer gemakkelijk.
De wondgenezing gaat vaak erg moeizaam; vaak ontstaat er een abnormale littekenvervorming en vaak hebben mensen met EDS opvallende, vaak ernstige bloeduitstortingen bij de minimaalste trauma's.
Symptomen aan de gewrichten: De gewrichten van mensen met EDS zijn vaak erg instabiel en schieten gemakkelijk gedeeltelijk of geheel uit de kom.
Deze instabiliteit gaat vaak gepaard met pijn, ontstekingen en slijtage aan de gewrichten en ledematen.
Overige belangrijke symptomen: Mensen met EDS hebben vaak last van een verstoord evenwichtsgevoel met als gevolg dat ze gemakkelijk kunnen vallen.
Ook is de hartklep bij mensen met EDS vaak aangedaan, en is er vaak sprake van chronische vermoeidheid.



[Endometriose]
Endometriose kan geheel asymptomatisch zijn, de meest voorkomende symptomen zijn:
Infertiliteit (onvruchtbaarheid) Amenorroe (uitblijven van menstruatie) / onregelmatige menstruatie[22] Menorragie (overvloedig / langdurig menstrueren) Secundaire dysmenorroe (abnormale menstruatiepijn) Ovulatiepijn Pijn in onderbuik en/of onderrug soms uitstralend naar de benen Opgezette buik (bij 96% van de patiënten)[23] Dyspareunie (pijn bij geslachtsgemeenschap) Abnormaal bloedverlies (vaginaal / anaal / urine) Pijn bij het ontlasten en/of urineren (Chronische) Vermoeidheid[24] / lusteloosheid Slapeloosheid[25] Premenstrueel syndroom (PMS) Depressiviteit / humeurigheid / prikkelbaarheid[24]
Naast deze symptomen kunnen er nog andere klachten zijn, deze zijn bijna altijd cyclusgerelateerd maar kunnen na verloop van tijd constant aanwezig zijn.



[Fasciitis plantaris]
Er is een eerder diffuse pijn onder de hiel, die eventueel kan uitbreiden naar de voetzool.
Typisch is dat de pijn toeneemt indien men gewicht zet op de voet en dat de pijn het ergst is in het begin van de belasting, bijvoorbeeld 's morgens na het uit bed komen of indien men begint te stappen na een tijdje gezeten te hebben.
Indien men even rondwandelt zal de pijn vaak verminderen.
Vaak is er een specifiek pijnpunt aan de voorzijde van de hiel.



[Gele koorts]
De ziekte verloopt meestal subklinisch, minder dan een kwart van de patiënten krijgt symptomen van gele koorts.
De sterfte kan wel tot twintig procent of meer van alle patiënten oplopen, mede afhankelijk van de virulentie van het virus.
De incubatietijd is vrij kort met 3-6 dagen.
Hierna ontstaan de klachten die uiteen kunnen lopen van de klachten van een 'griepje' tot een ernstige hemorragische koorts.
De klachten beginnen acuut en zijn meestal hoge koorts, spierpijn, algehele malaise, hoofdpijn, misselijkheid, braken en mogelijk geelzucht.
De polsslag is vaak langzamer dan verwacht.
Hierna treedt een herstel op waarna een klein deel van de patiënten enkele uren tot een dag later alsnog ernstige ziekteverschijnselen krijgt.
De klachten zijn dan (bloederige) diarree en andere bloedingen, buikpijn, ernstige geelzucht, neurologische afwijkingen en shock.
Tot de helft van deze groep overlijdt aan de ziekte.



[Gerstmann-syndroom]
De klassieke symptomen van mensen met het syndroom van Gerstmann:
links-rechtsdesoriëntatie dyslexie (leesstoornis) dyscalculie (rekenstoornis) dysgrafie (moeite met schrijven) vingeragnosie (moeite met het benoemen van de vingers bij aanraking)
Het klassieke patroon van deze symptomen komt zelden voor.
Vaak is er sprake van andere benoemingsstoornissen of andere fatische stoornissen, apraxie of alexie.
Bron ↑ a b Everdingen, J.J.E.
van, Eerenbeemt, A.M.M.
van den (2012).
Pinkhof Geneeskundig woordenboek (12de druk).
Houten: Bohn Stafleu Van Loghum.
Externe links [1] *



[Geslachtsidentiteitsstoornis]
Genderdysfore jongens ontwikkelen bijvoorbeeld het idee dat het beter is geen penis en testes te hebben.
Soms menen ze dat deze lichaamsdelen wel zullen verdwijnen of krijgen ze er een hekel aan.
Ze kunnen een afkeer hebben van ruwe jongensspelletjes en spelen soms liever met meisjes.
Genderdysfore meisjes hebben bijvoorbeeld het verlangen of de overtuiging een penis te krijgen.
Ze willen geen borsten krijgen of menstrueren.
Er kan een aversie tegen zittend urineren ontstaan.
Het komt ook voor dat ze zich verzetten tegen het dragen van typische meisjeskleding.
Ze zijn minder geïnteresseerd in meisjesspelletjes en spelen vaak bij voorkeur met jongens.
Zowel genderdysfore jongens als meisjes experimenteren meer dan gemiddeld met kleding die traditioneel bij de andere sekse past.
Bij adolescenten en volwassenen openbaren zich verdergaande symptomen, zoals pogingen om primaire en secundaire geslachtskenmerken te verwijderen, dan wel te verkrijgen (bijvoorbeeld met hormoonkuren).
Ook ontwikkelt zich vaak het gevoel in een 'verkeerd' lichaam te zitten.
Als iemand daadwerkelijk lichamelijk wil overgaan tot de andere sekse door middel van een operatieve ingreep, spreekt men van transseksualiteit.
Genderdysforie kan samen gaan met andere symptomen, zoals depressie, angststoornissen of psychosomatische verschijnselen.



[Giardiasis]
Niet iedereen die een infectie met Giardia doormaakt vertoont symptomen; patiënten waarbij dat wel zo is hebben last van diarree, stinkende en vettige lichtgekleurde ontlasting, gasvorming, buikkrampen, misselijkheid en zuurbranden.
Het gevolg hiervan is vaak gewichtsverlies, zwakheid en chronische vermoeidheid.
Over de pathogenese van giardiasis is nog weinig bekend.
Tot voor kort dacht men dat de oorzaak lag bij de fysieke afdekking van de darmen en competitie voor voedingstoffen in het duodenum.
Tegenwoordig wordt echter aangenomen dat dit geen rol van betekenis heeft in de pathogenese.
Men weet nu dat giardiasis wordt veroorzaakt door een multifactorieel proces, waarbij secretie- / excretieproducten van de parasiet en het immuunsysteem van de gastheer een grote rol spelen.
Patiënten met een aangeboren immuundeficiëntie, zoals een IgA-deficiëntie, of met verworven immuundeficiënties, hebben een grotere kans om een chronische giardiasis te ontwikkelen.
Doordat de voedselopname in de dunne darm door de aanwezigheid van de parasieten wordt geremd, kan ondervoeding en (bij kinderen) groeivertraging ontstaan.



[Golfsyndroom]
De symptomen zijn vermoeidheid, koorts, chronische pijnen, uitslag en ademhalingsproblemen.



[Gonorroe]
De incubatieperiode duurt 2 dagen tot 3 weken (meestal 8 dagen).
Symptomen bij de man[bewerken]
De belangrijkste klachten zijn pijn of branderigheid bij het plassen, moeizaam plassen en/of afscheiding.
Bij de man staat urethritis op de voorgrond.
Deze klachten ontstaan meestal binnen enkele dagen na de besmetting.
De klachten bestaan uit een branderig gevoel, pijn bij het plassen en een veelal pussige (geelgroene) afscheiding, die gering maar ook heel hevig kan zijn (‘druiper’).
Symptomen bij de vrouw[bewerken]
Bij 30 tot 60 % van de vrouwen met gonorroe treden nauwelijks of geen klachten op.
Vaak weet de vrouw het pas als de aandoening zich bij haar partner(s) openbaart of als de infectie zich uitbreidt.
Als er bij de vrouw klachten optreden, gaat het meestal om een toegenomen hoeveelheid vaginale afscheiding.
Andere verschijnselen zijn tussentijds bloedverlies, pijn en branderigheid bij het plassen.
Symptomen bij baby's[bewerken]
Bij baby's die tijdens de geboorte besmet zijn geraakt, zijn voornamelijk de ogen geïnfecteerd.
Er ontstaat dan een bindvliesontsteking (blennorroe) die tot blindheid kan leiden.



[Granuloma annulare]
De patiënt merkt huidkleurige zwellingen op, meestal op de strekzijde van handen of onderarmen, soms ook op de romp of de voeten; ze zijn weleens iets roze verkleurd en jeuken over het algemeen niet.
De huid is wat verdikt, er is geen schilfering en de afwijking breidt zich ringvormig vanuit het centrum uit met centrale genezing.
Soms ontstaan er enkele zulke ringen van knobbeltjes van 1-5 mm doorsnee en 0,5 - 1 mm verheven boven het oppervlak van de huid.
Na een aantal maanden tot een jaar of twee dooft het meestal weer uit.
Vooral bij kinderen komt een vorm voor die wat dieper lijkt te ontstaan, en uitgaat van of althans dicht ligt bij het periost van de beenderen in handen en voeten.



[Griep]
Griep kan snel op komen zetten.
Kenmerkende symptomen van griep zijn koorts, hoofdpijn, hoesten, keelpijn, spierpijn, verstopte neus, gevoel van zwakte en verlies van eetlust.[9]



[Hartaanval]
Een patiënt met een hartinfarct heeft vaak last van een beklemmende, drukkende of benauwende pijn op de borst, die kan uitstralen naar de kaak, de armen of de rug.
De pijn is hevig, vrij constant en houdt meestal lang aan, ten minste vijf minuten of langer.
Vaak zijn er zogenaamde vegetatieve verschijnselen, zoals zweten, misselijkheid en braken.
De symptomen kunnen verschillen van persoon tot persoon.
Bij vrouwen, oudere patiënten en patiënten met diabetes mellitus zijn de klachten soms niet makkelijk te herkennen, doordat ze niet zozeer over de pijn klagen, maar over benauwdheid, eventueel met een licht gevoel in het hoofd.



[Hartaderbreuk]
Het slachtoffer voelt (meestal) plotseling een zeer hevige, ondraaglijke scheurende pijn op de borst of in de buik, die meestal naar de rug uitstraalt.
Bij een ruptuur van de thoracale aorta is de pijn nauwelijks te onderscheiden van die van een hartaanval.
Als er ernstig (inwendig) bloedverlies is, zal het slachtoffer meestal, voor medische hulp ter plaatse is, al bewusteloos of dood zijn.



[Hartfalen]
Het is relevant onderscheid te maken tussen linkszijdig hartfalen en rechtszijdig hartfalen.
Linkszijdig hartfalen komt veel vaker voor en wordt daarom uitgebreider belicht.
Cruciaal in de benadering van linkszijdig hartfalen is het onderscheid tussen acuut en chronisch hartfalen.
Bij chronisch hartfalen resulteert het falen van het hart in onvoldoende circulatie van bloed door het lichaam, dit leidt initieel onder meer tot kortademigheid bij inspanning.
Daarnaast zal door activatie van het RAAS-systeem retentie van water en zout optreden, wat initieel resulteert in een toegenomen circulerend volume en later tot het ontstaan van perifeer oedeem, ascites, pleuravocht, hepatomegalie en splenomegalie.
Bij het acuut ontstaan van hartfalen, bijvoorbeeld door een hartaanval of een ernstige mitralisinsufficiëntie ten gevolge van een chordaruptuur, ontstaat vrij plotseling verhoogde druk in de linkerhartkamer wat resulteert in verhoogde drukken van het longvaatbed, wat weer kan leiden tot longoedeem en daardoor tot kortademigheid in rust en bij platliggen, dat laatste heet orthopneu.
Doorgaans vloeit acuut hartfalen voort uit een langzame ontsporing van chronisch hartfalen, maar dat is niet altijd het geval.
Als het hartfalen heel acuut verloopt en gepaard gaat met ernstige ademnood wordt ook wel gesproken over een "asthma cardiale", al is die term in de moderne literatuur achterhaald.
Bij rechtszijdig hartfalen, bijvoorbeeld door pulmonale hypertensie of een verminderde knijpkracht van de rechterhartkamer ontstaat geen longoedeem, maar wel vermoeidheid, kortademigheid bij inspanning, perifeer oedeem, ascites, hepatomegalie en splenomegalie.



[HELLP-syndroom]
De klachten die optreden zijn dezelfde klachten als bij het ontstaan van een pre-eclampsie (NB: tussen haakjes, het percentage van voorkomen van het symptoom bij het HELLP-syndroom):
verhoogde diastolische bloeddruk (70%); misselijkheid en/of braken (50-85%); pijnlijk band-gevoel in de bovenbuik ter hoogte van de lever (85-95%); hoofdpijn (50%); vocht vasthouden in de vorm van perifeer oedeem (55-65%); eiwituitscheiding in de urine (85-95%) en tintelende vingers.



[Hemofilie]
De symptomen van hemofilie A en B zijn afhankelijk van de ernst van de aandoeningen en voor beide typen identiek:
Grote blauwe plekken Bloedingen in spieren en gewrichten, vooral de knieën, elleboog, en enkels Spontane bloedingen (zonder duidelijke oorzaak) Langdurig nabloeden bij verwondingen, tandheelkundige ingrepen of operaties Ernstige interne bloedingen in vitale organen na een ernstig ongeval Hersenbloedingen



[Hepatische encefalopathie]
1ste graad slapeloosheid verminderde concentratievermogen overdreven gedrag tremor
2de graad verergering van slaapproblemen desoriëntatie verlies van tijdsbesef
3de graad verergering van de symptomen hierboven angst bizar gedrag
4de graad bewusteloosheid coma afwezigheid van persoonlijkheidskenmerken
In veel gevallen zullen zich maar een beperkt aantal symptomen voordoen en aldus zichtbaar zijn voor een eventuele behandelaar.
In de praktijk komt hepatische encefalopathie het meest voor bij zware alcoholisten, bij wie de lever door het consumeren van alcoholische drank grotendeels is vernietigd.
Andere oorzaken van hepatische encefalopathie zijn echter ook mogelijk, zoals ernstige hepatitis, vergiftigingen of verdringing van de lever door (uitzaaiingen van) kankergezwellen.



[Hepatitis C]
Een hepatitis C-infectie verloopt in het begin meestal asymptomatisch.
De infectie gaat in de meerderheid van de gevallen (70%) ongemerkt over in een chronische vorm.
Circa 20-30% van de mensen met de chronische vorm ontwikkelt leverschade (verlittekening) en hiervan krijgt ongeveer 2-5% per jaar leverkanker.
Sommige mensen krijgen pas 20 of 30 jaar na de besmetting klachten wanneer de lever al is aangetast.



[Hersenschudding]
Bewusteloosheid, meestal direct aansluitend aan het ongeval.
Bij een hersenschudding is de bewusteloosheid per definitie kort van duur, dat wil zeggen enkele seconden tot maximaal 30 minuten.
Misselijkheid en braken; vaak treedt het braken spoedig na het ongeval op en in het algemeen hangen beide symptomen samen.
Misselijkheid en braken zijn echter weinig specifieke symptomen.
Geheugenverlies (amnesie); na weer bij bewustzijn te zijn gekomen bestaat bij het slachtoffer een geheugenverlies, dat drie aspecten kan hebben: het zich niet meer herinneren van het ongeval (amnesie voor het gebeurde), het zich niet meer kunnen herinneren van gebeurtenissen in de aanloop naar het ongeval (retrograde amnesie) en het zich niet meer kunnen herinneren van gebeurtenissen ná het ongeval (anterograde amnesie).
De amnesie is bij een hersenschudding meestal kort van duur en vaak afwezig, en duurt per definitie niet langer dan 24 uur.
De geheugenstoornissen zijn er het gevolg van dat herinneringen uit het werkgeheugen als gevolg van de hersenschudding niet in het vaste geheugen zijn opgeslagen.
De herinneringen komen na herstel van de hersenschudding dus ook niet meer terug.
Eventuele neurologische uitvalsverschijnselen zijn doorgaans licht en subjectief (niet-meetbaar) van aard, zoals wazig zien en duizeligheid.
Bij eventueel pathologisch-anatomisch onderzoek worden geen afwijkingen gevonden.
Het bewustzijnsverlies wordt veroorzaakt door een tijdelijke functiestoornis van de formatio reticularis in de hersenstam.



[Hondsdolheid]
Wordt er niet gevaccineerd, dan kan het slachtoffer na verloop van tijd ziek worden.
De symptomen kunnen nogal wisselen, meestal begint het met aspecifieke symptomen: lichte koorts, algehele malaise, hoofdpijn en verminderde eetlust, zere keel en misselijkheid komen veel voor, gevolgd door prikkelbaarheid, verhoogde spierspanning en overgevoeligheid voor fel licht en harde geluiden.
De belangrijkste diagnostische symptomen zijn echter abnormale gevoelens in het gebeten lichaamsdeel.
Een gevoel van pijn, koude, jeuk of tintelen treedt bij 80% van de patiënten op.
Langzaam treedt er een verhoogde prikkelbaarheid op, soms met spierkrampen.
Het zien van water en pogingen te drinken kan krampen uitlokken van de slikspieren en de ademhalingsspieren die zo onaangenaam zijn dat de patiënt angst krijgt voor water (een oude Engelse naam voor rabiës is hydrophobia, watervrees).
Soms overlijdt de patiënt al tijdens zo'n krampaanval.
Door het verlammen van de kaakspieren zal het slachtoffer gaan kwijlen.
Menselijke slachtoffers zijn in theorie besmettelijk (als ze anderen zouden bijten) maar besmetting van artsen of verplegend personeel komt eigenlijk in de praktijk niet voor.
Ook kan men in theorie door een kus besmet raken.
Hierna ontstaan verlammingsverschijnselen en uiteindelijk coma en overlijden.
Er zijn wereldwijd maar enkele gevallen beschreven van mensen die rabiës hebben overleefd.



[Hoogteziekte]
De symptomen van hoogteziekte worden onderscheiden in 'milde' en 'ernstige' symptomen.
Milde symptomen[bewerken]
(Lichte) hoofdpijn Duizeligheid Slapeloosheid Slechte eetlust, misselijkheid Algeheel malaisegevoel Onregelmatige ademhaling in de slaap Verlaagde urineafgifte Licht oedeem op handen, voeten en gezicht Tintelende vingers
Ernstige symptomen[bewerken]
Hersenoedeem door het ophopen van vocht in de hersenen[4].
Dat kan vervolgens veroorzaken: Zware hoofdpijn (die niet verdwijnt met pijnstillers) Verlies van coördinatie, geheugenverlies, sufheid e.d.
Onverschillig, apathisch gedrag Vreemd gedrag, dat kan lijken op dronkenschap Dubbelzien Hallucinaties Epileptische aanvallen Verlammingsverschijnselen Longoedeem door ophopen van vocht in de longen.
Dat kan veroorzaken: Abnormale oververmoeidheid, moeilijk ademhalen (ook bij rust), snelle hartslag Bloed opgeven: ophoesten van roze, roestkleurig slijm Blauwachtige lippen en/of nagels Bewusteloosheid
Als niet ingegrepen wordt zal de patiënt met ernstige symptomen binnen enkele uren overlijden.
Op zeer grote hoogten (boven 10 km, denk aan drukuitval in vliegtuig) kan overlijden zelfs binnen enkele minuten optreden.



[Hypertensie]
Meestal geeft hypertensie geheel geen symptomen.
Hypertensie is een "stille aandoening": mensen met hoge bloeddruk merken hier vaak niets van.
Hoofdpijn, met name in het achterhoofd, die 's ochtends optreedt, behoort tot de meest prominente symptomen van beginnende hypertensie, maar blijft dus nog veel vaker achterwege.
Duizeligheid, een licht gevoel in het hoofd en tinnitus komen ook voor.[4]
Een gespannen gevoel is eerder een oorzaak dan een gevolg van hoge bloeddruk: adrenaline-effect.
Vrouwen met hoge bloeddruk hebben door die bloeddruk ook geen zwaardere menstruaties, wat nog weleens wordt gedacht.
Maligne hypertensie[bewerken]
Er is een zeldzame vorm van hypertensie die wel gepaard gaat met merkbare verschijnselen: hoofdpijn, verwardheid, eiwit in de urine en bloedinkjes in het netvlies.
Deze maligne (kwaadaardige) hypertensie uit zich door een snel stijgende torenhoge (bijvoorbeeld 250 mm Hg) bloeddruk, en zal met spoed, met behulp van medicijnen per infuus (bijvoorbeeld nitroprusside) moeten worden behandeld.



[Hyperthyreoïdie]
De schildklierhormonen thyroxine en tri-joodthyronine regelen de intensiteit van de stofwisseling.
Bij een teveel aan schildklierhormonen zal de stofwisseling worden aangespoord, wat zich uit in de volgende klachten:
Warmte-intolerantie (het heel snel warm hebben) Gewichtsverlies (ondanks normale voedselinname) Overmatige transpiratie Tachycardie (snelle hartslag van soms meer dan 100 slagen per minuut) Tremor (trillen van meestal de vingers, handen) Vaak ontlasting of soms ook diarree Ontregelde menstruatiecyclus Vermoeidheid Spierzwakte Oogklachten (scheelzien, verandering van de gezichtsscherpte, exophthalmus) Misselijkheid en overgeven - zelden Hartritmestoornissen - heel zelden
In het geval van de eerder beschreven ziekte van Graves zijn er nog een aantal kenmerkende symptomen.
Dit zijn onder andere de struma (krop) die soms wordt gezien, een vergroting van de schildklier.
De opengesperde ogen (exopthalmus) die de patiënt vaak een gejaagde blik geven zijn geen uiting van gejaagdheid, maar van een toenemend volume van de achter de ogen gelegen weefsels.
Hierdoor komt de oogbol wat naar voren (ook wel het teken van Von Gräfe of Marty Feldman-effect genoemd).
In extreme gevallen kunnen de ogen zelfs niet goed meer worden gesloten.
Ook kan er sprake zijn van een typische zwelling van het onderhuidse bindweefsel (myxoedeem), dit voornamelijk op de schenen.



[Hypothermie]
Een lage lichaamstemperatuur.
Dit is het enige zekere en betrouwbare symptoom.
In het ideale geval gemeten met een in de slokdarm gelegen temperatuursonde; die zal men echter buiten gespecialiseerde medische klinieken niet veel vinden.
Rectaal of met een speciale oorthermometer in het oor gemeten temperaturen zijn dan de tweede keus.
Metingen onder de oksel zijn, zeker bij dit probleem, volstrekt onbetrouwbaar, metingen onder de tong zijn bijna even onbetrouwbaar.
Ook met een oorthermometer kan men soms onterecht veel te lage waarden meten, bijvoorbeeld bij een onjuiste meettechniek of veel oorsmeer.
rillen - alleen in het begin.
Bij ernstige onderkoeling (meer dan een paar graden) rilt het slachtoffer niet meer.
droge huid - niet bij onderkoelde slachtoffers die uit het water zijn gehaald, uiteraard.
sloomheid en sufheid een trage hartslag en een langzame ademhaling slaperigheid - soms aangezien voor dronkenschap - kan zich ontwikkelen tot een coma.
bleke huid - moeilijk objectief te bepalen (de bleke huid is een gevolg van vasoconstrictie)



[Hypothyreoïdie]
Myxoedeem, typisch klinisch verschijnsel bij hypothyreoïdie
Vaak een heleboel vage klachten die niet direct serieus worden genomen door artsen, of de klachten worden toegeschreven aan psychische klachten.
Patiënten zijn wat kouwelijk, worden wat traag en sneller vermoeid, er bestaat misschien een zekere mate van obstipatie.
De stem wordt wat lager en krakeriger, en er bestaat vaak een wat typische gelaatsvorm[bron?] of blik[bron?], die vooral duidelijk wordt bij het vergelijken van een foto met een foto uit de tijd dat de patiënt nog goed was.
De menstruatiecyclus kan van slag raken.
Depressieve klachten worden regelmatig toegeschreven aan hypothyreoïdie, echter ondanks veelvuldig onderzoek is de relatie tussen depressie en hypothyreoïdie nog niet eenduidig.
In diverse grote onderzoeken lijkt er geen verband te zijn tussen depressieve klachten en hypothyreoïdie.[3]
Mogelijke verschijnselen zijn:
Vermoeidheid Kouwelijkheid Struma Droge, koude, bleek-gele huid Traagheid in denken en handelen Myxoedeem (bijvoorbeeld van het gezicht, dikke oogleden en enkels) Wenkbrauwuitval Haaruitval en broos haar Langzame spraak Gewichtstoename Geheugenverlies Concentratiestoornissen Kortademigheid (oppervlakkige ademhaling), benauwdheid, Slaap-apneu (tot zeer ernstig) Hese, krakende stem Spierzwakte Apathie Psychoses - soms treden paranoïde beelden op.[4] Verstopping Vocht vasthouden in ledematen Doofheid Nervositeit Breekbare, broze nagels Stijve, pijnlijke spieren en gewrichten met name in armen, benen, heupen en handen Carpaletunnelsyndroom Heviger menstruatie Tepeluitvloed Minder zin in seks (libidoverlies) Vruchtbaarheidsstoornissen Pubertas praecox (voortijdige puberteit) Hartklachten (ritmestoornissen) Oogklachten (exophthalmus) Ook symptomen die klassiek bij hyperthyreoïdie voorkomen kunnen zich voordoen.
Aangezien het thyreotropinevrijmakend hormoon (TRH, naar het Engelse thyreotropin-releasing hormone), het hormoon dat uit de hypothalamus losgelaten wordt in een reactie op gedaalde schildklierhormoonlevels in het bloed, naast de TRH-receptor in de hypofyse (voor vrijlating van het thyroïdstimulerend hormoon, TSH, dat de schildklier zal activeren tot aanmaak en vrijlating van schildklier) ook receptor voor het prolactinevrijmakend hormoon (PRLH, dat normaliter eveneens vrijgelaten wordt door de hypothalamus bij gedaalde prolactinespiegels) in de hypofyse stimuleert, kan men ook licht - doch merkbaar - gestegen prolactinewaarden zien in het bloed.



[Hypoxie]
De symptomen van algemene hypoxie hangen af van de ernst en van de snelheid waarmee het optreedt.
Hierbij horen hoofdpijn, vermoeidheid, versnelde hartslag, kortademigheid (evt.
zelfs hyperventileren), misselijkheid, tintelende vingers, blauw aangelopen vingers en soms toevallen.
Ook krijgt men na enige tijd een euforie-gevoel, het gevoel dat alles goed gaat en verlies van besef van de werkelijkheid.
In het uiterste geval treedt coma en uiteindelijk zelfs de dood op.
In de tabel hieronder staat aan de linkerkant gegeven wat een waarnemer ziet aan een persoon met hypoxieverschijnselen en aan de rechterkant wat die persoon zelf ervaart.
Waarnemer ziet: Patiënt ervaart: Fysiek: toenemende transpiratie slechte coördinatie bleek zien blauwe nagels en lippen (cyanose) snellere en diepere ademhaling (fysiologische hyperventilatie) Fysiek: vermoeidheid warm-koud-wisselingen tintelingen (met name in de vingers) blauwe nagels snellere en diepere ademhaling gevoelloosheid in vingers en/of tenen duizeligheid misselijkheid hoofdpijn (op lange termijn, bij milde hypoxie-condities) verlies van bewustzijn uiteindelijk: sterfte Psychisch: euforie laag prestatieniveau verwardheid afnemend beoordelingsvermogen, minder zelfkritiek, overmoed Psychisch: euforie (hilariteit, grapjes maken) goed prestatieniveau later: moeite met concentratie en (kortetermijn-)geheugen Gedrag: geen reactie op verbale communicatie/commando's overmoed kan overgaan in agressiviteit Zintuigen: wazig zien verminderde kleurperceptie kokervisus verminderd gehoor
Time of Useful Consciousness (TUC)[bewerken]
Nadat de hersenen voor een bepaalde tijd te weinig zuurstof hebben ontvangen, is een mens niet meer in staat om simpele dingen te doen.
Deze tijd wordt aangeduid met de Time of Useful Consciousness (TUC).
In de luchtvaart wordt de volgende tabel gehanteerd:
Gemiddelde tijd van bruikbaar bewustzijn (TUC) zonder extra zuurstof hoogte in km hoogte in voet tijd (TUC) 4,5-5,5 15.000 - 18.000 30 minuten of langer 6 20.000 5 tot 12 minuten 6,5 22.000 5 tot 10 minuten 7,5 25.000 3 tot 5 minuten 8,5 28.000 2 1/2 tot 3 minuten 9 30.000 1 tot 2 minuten 10 35.000 30 tot 60 seconden 12 40.000 15 tot 20 seconden 14 45.000 9 tot 15 seconden
De Concorde vloog op hoogtes tussen de 50.000 en 60.000 voet.
Op die hoogte zou men zonder extra zuurstof binnen 15 seconden bewusteloos zijn en 4 minuten later dood.
Factoren die de TUC beïnvloeden[bewerken]
Factoren die de Time of Useful Consciousness beïnvloeden zijn:
hoogte: de TUC wordt lager naarmate men hoger komt, zoals weergegeven in bovenstaande tabel; snelheid van hoogteverandering: hoe sneller de (cabine-)hoogte stijgt, hoe korter de TUC (denk aan rapid decompression ofwel een plotselinge drukuitval in een vliegtuigcabine); fysieke activiteit: training ten tijde van een decompressie vermindert de TUC aanzienlijk; fysieke gesteldheid: een sportief of getraind persoon heeft een betere TUC dan een ongetraind persoon.
Ook andere factoren, zoals roken, slechte gezondheid, stress, etc., kunnen de TUC verkorten.



[Kallmann-syndroom]
Het meest opvallende symptoom in de jonge jaren is het niet kunnen ruiken (Anosmie).
Vaak is de smaak wel aanwezig, waardoor men wel kan proeven.
Doordat de hormoonhuishouding niet in orde is, is er tijdens en na de periode dat de puberteit op zou moeten treden, een afwezigheid of vermindering van secundaire geslachtskenmerken.



[Keelontsteking]
De keel ziet roder dan normaal, soms met gezwollen tonsillen (tonsillitis) en/of huig (uvulitis), al dan niet met witte beslagplekken erop.
In de hals zijn meestal ook gezwollen lymfeklieren te voelen.
De patiënt heeft in sommige gevallen hoge koorts, die tot 39 of 40 graden kan oplopen.



[Klierkoorts]
De volgende symptomen komen bijna altijd voor:
gezwollen lymfeklieren keelontsteking vermoeidheid
Volgende symptomen kunnen gepaard gaan met de ziekte, maar dit is niet altijd het geval:
gezwollen milt vergrote lever hoofdpijn misselijkheid huiduitslag geelzucht koorts oedeem, vaak rond de ogen hoest drukkende pijn in borst verlies van eetlust



[Koemelkallergie]
De oorzaken van koemelkallergie zijn uiteenlopend.
Eigenlijk kan ieder kind een koemelkallergie ontwikkelen.
Ook de symptomen van koemelkallergie zijn heel verschillend.
Daardoor is koemelkallergie soms lastig te herkennen.
Onderstaande klachten kunnen duiden op koemelkallergie:
Huidklachten (eczeem, pukkeltjes, huiduitslag) Onrustig drinken Maag- en/of darmproblemen (spugen, obstipatie, diarree, kramp) Lang en ontroostbaar huilen Onrustig en slecht slapen Vermoeidheid Luchtwegproblemen (piepende ademhaling, kortademigheid, hoesten, benauwdheid) Neusklachten (verstopte neus, loopneus, niesbuien) Oogklachten (rode en/of jeukende ogen) Groeiachterstand In het ergste geval kan er sprake zijn van een anafylactische shock



[Koliekpijn]
Een symptoom van koliek is hevige krampachtige pijn met een weerkerend karakter.
Soms gepaard gaand met braken of diarree, afhankelijk van de oorsprong van de verkramping.
Koliek bij dieren is te zien wanneer het dier met opgetrokken buik en gekromde rug staat.



[Korsakov-syndroom]
De belangrijkste symptomen zijn:
Geheugenstoornissen Confabulaties (nemen af in de loop van de tijd) Vervlakking van de gevoelsbeleving en zelfoverschatting
Naast bovengenoemde symptomen kunnen er diverse bijkomende symptomen optreden als gevolg van de hersenbeschadiging.
Naast de neurologische/psychiatrische symptomen is er door de leefstijl vaak ook nog bijkomende lichamelijke schade door het overmatig alcoholgebruik.
Bijvoorbeeld hart- en vaatziekten, leverfunctiestoornissen, polyneuropathie en een verhoogd risico voor aandoeningen aan mond/keel/slokdarm.
Maatschappelijk gezien is er vaak een situatie waarin men nog maar een klein sociaal netwerk heeft overgehouden vanwege de alcoholproblematiek die dikwijls al jaren een grote rol speelt.
Meest opvallend bij de korsakovpatiënt zijn de geheugenstoornissen (amnesie), en het nogal eens afwezig zijn van enig ziektebesef.
De patiënt vergeet ook dat hij last heeft van geheugenverlies.
De amnesie valt uiteen in twee vormen: anterograde amnesie; het niet kunnen onthouden van nieuwe informatie, en retrograde amnesie; het verlies van informatie van voor het ontstaan van de hersenbeschadiging.
Bij retrograde amnesie is dus informatie verloren gegaan die ooit wel aanwezig was.
Retrograde amnesie neemt in de loop van de tijd meestal af, dit in tegenstelling tot anterograde amnesie.
Meestal is de ernst van het syndroom van Korsakov af te meten aan de ernst van de retrograde amnesie.
Hoe meer informatie verloren is gegaan uit de tijd van voor het ontstaan van het syndroom hoe ernstiger de beperkingen en handicaps in het algemeen zijn.
Anterograde amnesie Anterograde amnesie is wel het meest opvallende kenmerk van het syndroom van Korsakov: door problemen in het kortetermijngeheugen ontstaan inprentingstoornissen.
Vanaf het begin van het ontstaan van het syndroom is de patiënt niet in staat nieuwe informatie (zowel verbaal als non-verbaal) op te nemen, of is daar sterk beperkt in, afhankelijk van de ernst van de stoornis.
Hierdoor bestaat ook de kenmerkende breuk in de levenslijn van mensen met verworven hersenletsel.
Confabulaties Patiënten die zich dingen niet kunnen herinneren hebben vaak sterk de neiging deze lacunes op te vullen door verzinselen.
Korsakovpatiënten doen dit niet bewust.
Ze zetten buitenstaanders soms flink op het verkeerde been doordat de verhalen overtuigend en reëel kunnen overkomen.
De confabulaties nemen vaak in de loop van de tijd af.
Interferentie Informatie van verschillende bronnen aan elkaar koppelen.
Bijvoorbeeld de uitslag van de ene voetbalwedstrijd koppelen aan een andere.



[Krentenbaard]
Krentenbaard is een huiduitslag die vaak in het gezicht of de hals begint, maar overal op het lichaam kan optreden, van het behaarde hoofd tot de voetzolen.
Aanvankelijk ontstaan bultjes die snel veranderen in blaasjes, die kapotgaan en waaruit dan vocht vloeit dat tot honinggele doorzichtige korstjes stolt.
Dit gelige aanzicht pleit meer voor een S.
aureus als verwekker dan de andere mogelijke verwekkers.
Normaal heeft iemand geen pijn met deze aandoening (zo is onderscheid met een superinfectie bij Herpes zoster mogelijk).
Soms kunnen er ook blaren met helder vocht optreden (impetigo bullosa).
Op plaatsen waar de opperhuid dik is (voetzolen, handpalmen) kunnen dit grote blaren zijn, die zich door druk makkelijk uitbreiden.
Doorprikken en het blaardak verwijderen stopt deze blaaruitbreiding en maakt het wondbed toegankelijk voor zalfbehandeling.
Blaarvorming[bewerken]
Sommige stammen S.
aureus hebben exfoliatieve toxines (ET).
De types ET-A en ET-B blijken in staat desmogleïne af te breken, wat een onderdeel is van het desmosoom wat de huidcellen van de opperhuid aan elkaar verbindt.[1] Dit veroorzaakt de blaarvorming, die soms bij krentenbaard optreedt (impetigo bullosa).
Als de toxines zich verspreiden kan de blaarvorming optreden op plekken waar geen bacteriën of ontsteking is.
Dit wordt staphylococcal scalded skin syndrome (SSSS) genoemd.



[Lactose-intolerantie]
Lactose is een stof die bijdraagt aan een hoge osmotische waarde in de darmen en kan bovendien als voedingsbron voor bepaalde soorten bacteriën dienen.
Het eerste bemoeilijkt in de dunne darm de opname van water, zodat de inhoud en de transportsnelheid toeneemt, met krampen (buikpijn), misselijkheid en 'gerommel' als voelbare symptomen.
In de dikke darm volgen andere problemen: bepaalde bacteriën fermenteren de lactose waarbij koolzuurgas, waterstofgas en organische zuren vrijkomen.
Ook dit veroorzaakt buikpijn, winderigheid en in ernstige gevallen diarree, die waterig dun is, zurig ruikt, en soms schuimt en groenig van kleur is.



[Lesch-Nyhan-syndroom]
Kinderen met het syndroom van Lesch-Nyhan lijken de eerste maanden na de geboorte (1-3 maanden) normaal.
Pas na 3-4 maanden komen neurologische problemen aan het licht.
Het beeld is veelal tragisch: kinderen hebben de voortdurende neiging zichzelf te verminken en lopen mentaal ver achter op leeftijdsgenoten.
Overige symptomen van Lesch-Nyhan zijn spasticiteit, moeite met eten en drinken, agressief en impulsief gedrag en overgeven.
Lesch-Nyhan is er in een zware en een mildere vorm.



[Leukoplakie]
Witte slijmvliesverandering op bijvoorbeeld de tongranden of de mondbodem.
Soms komt het op meerdere plekken tegelijk voor.
In het algemeen geeft leukoplakie geen klachten, maar soms kan het een branderig gevoel geven.



[Leverontsteking]
Een verschijnsel van hepatitis kan zijn dat mensen een gelige of lichtbruine huidskleur krijgen.
Dit wordt geelzucht (icterus) genoemd.
Dit is het makkelijkst te zien in het oogwit, maar dit hoeft niet.
Het ligt maar net aan de ernst van de hepatitis.
Als er sprake is van geelzucht, dan is bij sommige vormen van geelzucht de urine donkerbruin verkleurd en de feces ontkleurd (stopverfontlasting).
Ook kan er in wisselende mate sprake zijn van jeuk.
Hepatitis kan acuut verlopen (korter dan een halfjaar) of chronisch.
Bij sommige virussoorten (hepatitisvirussen B, C, D en de herpesvirussen waaronder cytomegalovirus) kan dragerschap ontstaan; daardoor kan een verhoogde kans op latere complicaties bestaan en kan de patiënt besmettelijk zijn voor gezonden.



[Leverziekten]
Een veelvoorkomend symptoom van zowel hepatocellulaire als cholestatische aandoeningen is icterus (geelzucht).
Hiermee wordt bedoeld een gele verkleuring van in eerste instantie de sclerae (slijmvliezen van de ogen) en later ook de huid.
Deze geelverkleuring wordt veroorzaakt door een verhoogde concentratie bilirubine in het bloed.
Bilirubine is een afbraakproduct van hemoglobine, de stof die verantwoordelijk is voor de binding van zuurstof in onze erytrocyten (rode bloedcellen).
Bilirubine moet door de lever bewerkt worden voordat het via de ontlasting en de urine uit het lichaam verwijderd kan worden.
Als de lever niet meer goed werkt hoopt het bilirubine dan ook op in het bloed en wordt vervolgens deels opgeslagen in huid en slijmvliezen.
Andere aanwijzingen dat er sprake is van een verhoogde bilirubine in het bloed kunnen zijn: een donkere kleur van de urine (theekleur) of een ontkleuring van de ontlasting.
Dit laatste gebeurt pas als er helemaal geen bilirubine door de lever in de darm wordt uitgescheiden.
Hiervan is alleen sprake als er een volledige afsluiting is van de galwegen, via welke de lever het bilirubine uitscheidt.



[Lichen sclerosus]
De meest voorkomende klachten bij lichen sclerosus zijn jeuk, een schraal gevoel en irritatie van de vulva[18].
Tevens worden vaak anale jeuk en pijnlijke defecatie gemeld.
Dyspareunie is een laat symptoom van de huidaandoening en is geassocieerd met fissuurvorming, stenosering van de introïtus en verkleving van de labia.
Verder is er een witte verkleuring van de geslachtsorganen met vaak de anus ("figure of eight").
Door het door de jeuk veroorzaakte krabben en de huidatrofie treedt er beschadiging op van de huid.
Op den duur treedt er een verandering van de architectuur van de vulva op.
De kleine schaamlippen (labia minora) verstrijken en vergroeien met de omgeving en de tegenoverliggende schaamlip.
Hierdoor vernauwt de vagina-opening (introïtus).
Dit geeft weer pijn bij vrijen (dyspareunie).
Klinisch wordt lichen sclerosus gekenmerkt door voortschrijdende sclerosering van de huid en een porseleinwitte verkleuring van de vulva, met verlies van architectuur.
De clitoris wordt soms onder het clitorishoed "begraven".
Vaak resorberen of agglutineren de kleine schaamlippen zodanig dat ze niet meer als dusdanig herkenbaar zijn.
Bij inspectie van de anogenitale regio valt vaak op dat de huid ter plaatse van de kleine en/of grote schaamlippen wit verkleurd en verdikt is.
Tevens kunnen atrofie van de huid ("sigarettenpapier"), erythemateuze maculae, papels, plaques en ecchymosen (kleine vlekkerige bloedingen in slijmvlies of huid) waargenomen worden.
Het veelvuldig krabben van de aangedane huid veroorzaakt vaak excoriaties, lichenificatie en oedeem.
Bij veel[19] postmenopausale vrouwen is een verlaagd oestrogeengehalte een additionele factor bij het optreden van dyspareunie.
Bij mannen ontstaat meestal eerst een ontsteking van de voorhuid van de penis, soms ook van de eikel.
Ten gevolge van deze ontsteking kan de voorhuid vernauwen, waardoor deze niet meer over de eikel kan worden teruggeschoven.
In een later stadium ontstaat een verdunning van de huid.
De huid wordt wit van kleur en lijkt dan papierdun.
Defaecatieproblemen komen regelmatig voor, meestal veroorzaakt door perianale fissuren en erosies.
Veelal zijn er ook klachten van dyspareunie (pijn bij het vrijen) en soms is coïtus (gemeenschap) geheel onmogelijk.
In 20% van de gevallen worden ook afwijkingen gezien op de romp, voornamelijk op het bovenste deel en rond de navel.
Zeer zelden ziet men de huidafwijkingen op de scrotum (balzak), schedel, de handpalmen en de voetzolen.
In de mond komt deze aandoening voor als blauw-witte plekjes op de binnenkant van de wang, het verhemelte en de tong, vaak zonder dat men er weet van heeft.
Ook abnormale haargroei aan de binnenkant van de schaamlippen wordt soms gezien, die weer verdwijnt wanneer de aandoening geneest.



[Longembolie]
Heel vaak weinig tot geen symptomen, vooral bij kleine embolieën.
Longembolie is ongetwijfeld een van de meest gemiste diagnosen.
Is de embolie groter, dan kan men de volgende symptomen verwachten:[2]
Snel en oppervlakkig ademhalen (92%) Benauwdheid (dyspneu) (84%) Pijn op de borst (88%), vastzittend aan de ademhaling (74%) Plots ontstane hoestprikkel (53%) Verhoogde hartslag (44%) Lichte stijging van lichaamstemperatuur (subfebriele koorts) (43%) Bloedsliertjes in sputum (30%)



[Longontsteking]
Symptomen van een longontsteking zijn onder andere de volgende:
Hoesten, evt.
ophoesten van groen of geel sputum (vaak hoge) koorts Kortademigheid Neusvleugelen (vooral/alleen bij kinderen) Pijn in de borststreek, verergerd door diep ademhalen, gapen, springen en hoesten Snelle, oppervlakkige ademhaling
En soms ook het volgende:
Hoofdpijn Zweten Hemoptoë (bloed ophoesten) Verminderde eetlust Vermoeidheid Cyanose (blauwe verkleuring van vingers, voeten en lippen) Niet zelden heeft de patiënt aan het begin van de ziekte eenmaal diarree.
Vaak gaat er een periode aan vooraf bij een jonge patiënt van veel hoesten, verstopte neus, pijnlijke keel en soms ook pijnlijke oren.
De jonge patiënt heeft buikklachten (die komen van de pijnlijke ontstoken long) en wil het liefst plat liggen.
Staan en springen is pijnlijk.



[Lupus erythematosus]
Systemische variant[bewerken]
Zie: Systemische lupus erythematodes
De systemische variant toont in 75% van de gevallen huidaandoeningen.
Bovendien kunnen ook interne aandoeningen voorkomen:
Fenomeen van Raynaud haarverlies vasculitis vlinderexantheem, dit is een rode uitslag op de wangen en de neusrug, ruwweg in de vorm van een vlinder anemie artritis nierproblemen hoge bloeddruk hartaandoeningen psychose longontsteking
Typen[bewerken]
Vaak gaat cutane lupus gepaard met huidverzwering, maar laat het de organen onaangetast.
Hier zijn verschillende klinische beelden in te onderscheiden.
De belangrijkste zijn:
Acute cutane LE (ACLE) roodheid op beide wangen en neusbrug vlinderexantheem, trekt binnen enkele uren tot weken weg, geen verlittekening, treedt vaak op na blootstelling aan de zon.
Subacute cutane LE (SCLE) rode plekken die vooral op aan zonlicht blootgestelde huidgebieden ontstaat, als late reactie op zonlicht.
Deze plekken laten geen littekens achter, minder op het gelaat, deze variant kan spontaan verdwijnen, veelal chronisch en opspelend in het voorjaar.
Chronische discoïde LE (CDLE) ronde, verlittekende gebieden met roodheid in de (actieve) rand.
Haarzakjes kunnen hyperkeratose en roodheid vertonen.
De verlittekening is grotendeels onomkeerbaar en kan ook leiden tot kaalheid (door het te gronde gaan van de haarzakjes).
Discoïde LE (van de huid) is één van de criteria om de diagnose SLE (systemisch) te stellen.
Medicamenteuze lupus erythematodes (MLE) lupus die doorgaans maanden tot jaren na de start van bepaalde medicijnen begint en ook doorgaans binnen enkele dagen verdwijnt zodra de verdachte medicijntherapie stilgezet wordt.
Neonatale lupus erythematodes (NLE) Huidafwijkingen overgedragen via antistoffen in de moederkoek (placenta) die binnen enkele weken na de geboorte bij het kind zichtbaar worden en doorgaans binnen zes maanden weg zijn.
Het kind zelf heeft geen lupus, alleen het tijdelijke verschijnsel.



[Lymfklierkanker]
Gewichtsverlies zonder reden Nachtzweten Onbegrepen koorts of moeheid Lymfekliervergroting zoals knobbel onder oksels of in hals



[Maagbloeding]
Bij kleine hoeveelheden bloed blijft dit meestal onopgemerkt; het bloed verteert en wordt met de ontlasting uitgescheiden, die er hoogstens iets donkerder van wordt.
Houdt een dergelijk ongemerkt klein bloedverlies lang aan, dan treedt er zoveel verlies van ijzer op dat zich op den duur een ijzergebreks-anemie zal ontwikkelen.
Bij grotere hoeveelheden ontstaat er een zwarte, kleverige, teerachtige ontlasting met een kenmerkende geur: melena.
Een reden om met spoed een arts te raadplegen.
Bij zeer grote bloedingen ontstaan er shockverschijnselen en kan de patiënt ook bloed op gaan braken.
Dit is een medisch spoedgeval en de patiënt moet zo snel mogelijk naar een ziekenhuis.
Bij een maagbloeding treedt lang niet altijd pijn op.
Bestaat er van tevoren wel pijn dan zal de oorzaak vaak een maagzweer of ontsteking van de maagwand zijn.



[Maagkanker]
Maagpijn, vaak samenhangend met eten.
Dit komt echter ook ontzettend vaak voor bij allerlei aandoeningen die geen maagkanker zijn.
Bij mensen boven de 45 waarbij dergelijke klachten langer dan een paar weken bestaan of terugkeren na behandeling met maagzuurremmers, wordt daarom aanbevolen toch ten minste eenmaal een gastroscopie te doen.
Vol gevoel, misselijkheid, overgeven, vaak een laat symptoom.
Verminderde eetlust en gewichtsverlies, dit is meestal een laat symptoom.
Harde gezwollen lymfklieren bij het sleutelbeen, dit zijn dan al uitzaaiingen.
Geelzucht bij afsluiting van de galwegen.
De eerste symptomen zijn dus mild, kunnen vele andere oorzaken hebben, en komen ook heel vaak voor zonder dat er maagkanker bestaat.
Als er eenmaal onmiskenbare symptomen optreden is het meestal te laat.
Premaligne afwijkingen
Atrofische gastritis Intestinale metaplasie Maagdysplasie Maagpoliepen



[Maagzweer]
Behalve pijn komen als klachten voor:
zuurbranden; veel oprispingen; speekselvloed; trage stoelgang; bloedbraken.
Lijders aan een zweer kunnen bepaalde stoffen, zoals alcohol, koffie en scherpe kruiden vaak slecht verdragen.



[Marburgvirus]
De diagnose van het Marburgvirus is moeilijk, omdat de ziekteverschijnselen aanvankelijk lijken op die van andere (besmettelijke) ziekten, zoals griep, malaria en tyfus.
De ziekte heeft een incubatietijd van 2 tot 10 dagen.
Hierna volgen plotseling optredende koorts, hoofdpijn en spierpijn.
Binnen een week ontwikkelt zich een maculopapulaire huiduitslag (huiduitslag met vlekken en knobbeltjes) gevolgd door braken, pijn in de borst, buikpijn en diarree.
De ziekte kan vervolgens steeds ernstiger worden, en gepaard gaan met geelzucht, een delirium, gestoorde leverfunctie en omvangrijke bloedingen.
Herstel van de ziekte duurt lang, er kunnen nog zwelling van de teelballen, terugkerende hepatitis, en ontstekingen van het ruggenmerg, de ogen of de speekselklieren optreden.



[Microscopische polyangiitis]
MPA is een auto-immuunziekte die wordt gekenmerkt door een chronische ontsteking van de kleine en allerkleinste bloedvaten.
Toch kunnen ook grotere bloedvaten ontstoken worden, waardoor de ziekte nog weleens verward wordt met polyarteritis nodosa.
In tegenstelling tot de ziekte van Wegener raken bij MPA de bovenste luchtwegen (neus, keel en oren) niet aangetast.
De ziekte begint vaak met algemene symptomen.
De patiënt heeft last van koorts, fors gewichtsverlies, vermoeidheid, gewrichtsklachten en algehele lusteloosheid.
Daarna manifesteert MPA zich vooral in de nieren, longen, zenuwen, ogen en huid.



[Miltvuur]
De gemiddelde incubatietijd bedraagt een halve dag tot vijf dagen.
Symptomen die daarna optreden zijn sterk verschillend en variëren van steenpuistachtige huidinfectie, longontsteking en een vergrote en ontstoken milt.
Bij mensen komen drie vormen van miltvuur voor: de longvorm, de huidvorm en de systemische vorm.
Huidvorm[bewerken]
De huidvorm is de vorm van miltvuur die in 95% van de gevallen voorkomt en het is de minst ernstige vorm.
Het ontstaat na besmetting via de huid.
Er vormt zich een pijnloos maar jeukend bultje op de handen, in de nek of het gezicht.
Na 2-3 dagen gaat dit over in een blaartje en daarna in een zweer die bedekt wordt met een zwarte korst.
Daaromheen ontstaat vaak een flinke zwelling en een krans van blaasjes.
Nadat de korst weg is, blijft een litteken altijd zichtbaar.
Soms gaat de huidzweer gepaard met hoofdpijn en koorts.
Behandeling met antibiotica zorgt er niet voor dat de zweren sneller genezen, maar voorkomt wel sterfte doordat de bacterie geremd wordt.
Als er niet behandeld wordt, kan de ziekte in 10 tot 20 % van de gevallen de dood betekenen.
Longvorm[bewerken]
De longvorm wordt ook wel ‘wolsorteerdersziekte’ genoemd.
Deze vorm ontstaat doordat de sporen worden ingeademd.
Eerst ontstaat een normale verkoudheid, maar na 2 tot 4 dagen treedt kortademigheid op.
Dit gaat gepaard met hoge koorts en het opgeven van bloed.
Zelfs bij behandeling met antibiotica overlijden de meeste patiënten binnen 24 uur.
Systemische vorm[bewerken]
Na het eten van met de miltvuurbacterie besmet voedsel kan de darmvorm ontstaan, die twee verschillende beelden heeft: de zogenaamde abdominale vorm (abdomen = buikholte) en de orofaryngeale vorm (orofaryngeaal = van mond en keel).
In het eerste geval ontstaan misselijkheid en koorts, die overgaan in bloederige diarree en heftige buikpijnen.
In het tweede geval ontstaat ook koorts, maar nu gaat het gepaard met moeilijk slikken, lymfklierzwelling in de nek en bloedvergiftiging, waaraan zo’n 50 % van de patiënten uiteindelijk (ongeacht behandeling) sterft.



[Mola-zwangerschap]
Aangezien er gewoon zwangerschapshormoon geproduceerd wordt voelt de vrouw zich gewoon zwanger.
Ook kan de buik gewoon groeien.
Er treedt wel vaak vaginaal bloedverlies op of het zogenaamde "spotting".
Hyperemesis gravidarum (veel braken tijdens zwangerschap) kan een symptoom zijn van een mola-zwangerschap.



[Mondkanker]
Vaak komen volgende symptomen voor:
Pijn: meestal begint deze vorm van kanker zonder pijn; indien er ingroei in zenuwen is, zal pijn optreden Een zweer of gezwel in de mond die niet geneest Opgezette lymfeklieren zouden kunnen duiden op een uitzaaiing Slikklachten of slikpijn: slikken kan moeilijk gaan door mechanische storing of door pijn Witte en/of rode vlekken van het mondslijmvlies die niet verdwijnen zijn verdacht Trismus ofwel 'kaakklem'; dit komt alleen voor in een vergevorderd stadium van mondholtekanker; meestal zijn er eerder andere klachten



[Muisarm]
De meest algemene symptomen die een muisarm met zich meebrengt zijn spierpijn en spiervermoeidheid, stijfheid van de spieren, krampen, een tintelend gevoel in de pols en arm, gevoelloosheid in de pols en arm, nekklachten en rugklachten.



[Niacinedeficiëntie]
De dermatologische kenmerken van deze aandoening omvatten huidschilfering, erytheem en keratose van aan de zon blootgestelde huid, allen te zien bij deze patiënt.
Van oudsher wordt pellagra beschreven met de "vier D's": diarree, dermatitis, dementie en dood.
Specifieker beschreven zijn de volgende symptomen mogelijk:
diarree met bloed schilferende huidaandoeningen (fotosensitieve dermatitis) hoofdpijn huidkloofjes mondslijmvliesontsteking pijnlijke rode lippen bilaterale zwelling van de oorspeekselklier (parotisklier) verminderde eetlust aandoeningen van het zenuwstelsel met gevoels- en gezichtsstoornissen en dementie.
Bronnen, noten en/of referenties ↑ (fr) Pitche PT.
[Pellagra].
(2005) Sante 15:205-208.
PMID 16207585.



[Niersteen]
Als nierstenen losraken uit de nier en in de urineleider tussen de nier en de blaas terechtkomen, kunnen ze leiden tot (vaak zeer hevige) pijn, vaak van krampend karakter (koliekpijn), in de rug, de lendenen, de buik en de lies, afhankelijk van de plaats van de steen, ook vaak met uitstraling langs dit traject, omhoog of omlaag.
Bij mannen treedt vaak ook uitstraling naar de penis of het scrotum op, bij vrouwen naar de grote schaamlippen.
De patiënt heeft tijdens de koliek 'bewegingsdrang', dit wil zeggen dat hij niet stil kan blijven zitten of liggen in tegenstelling tot de pijn bij blindedarmontsteking waarbij de patiënt meestal liefst zo stil mogelijk blijft liggen omdat bewegen pijn doet.
Er is bij niersteenkolieken bijna altijd ook (microscopisch of macroscopisch) bloed in de urine aantoonbaar (hematurie).
Als de steen eenmaal in de blaas is, is het leed geleden; het uitplassen via de plasbuis gaat vaak ongemerkt omdat de diameter van de plasbuis groter is dan van de ureter.
De steen wordt vaak spontaan geloosd na een aantal uren of dagen; gebeurt dat niet of treedt er langdurige stuwing of infectie op, dan zal er vaak moeten worden ingegrepen.



[Otosclerose]
Door de verbening worden de geluidstrillingen slecht overgebracht op het binnenoor.
Het effect van de afwijking is geleidelijk progressief gehoorverlies.
Dit kan lange tijd constant blijven en dan plotseling toenemen, zowel eenzijdig als bij beide oren.
Soms gaat het gepaard met oorsuizen.
Het gehoorverlies is in de klassieke vorm van otosclerose aanwezig bij alle frequenties en bestaat voornamelijk uit geleidingsverlies.
Rond de 2000 Hz is dit geleidingsverlies minder groot en lijkt het verlies perceptief te zijn, niet veroorzaakt door disfunctioneren van het slakkenhuis, maar door een gestoorde overbrenging, de zogenoemde Carhart notch.
Dit ogenschijnlijk perceptieve verlies zal verdwijnen na operatief ingrijpen.



[Pancreatitis]
Een patiënt met het teken van Grey Turner
Chronische pancreatitis kan asymptomatisch zijn of buikpijn, malabsorptie, koorts of diabetes mellitus geven.
De pijn wordt meestal diep in de bovenbuik naar de rug gevoeld, in hoogte van dag tot dag variërend.
In een vroeg stadium van de ziekte kan de pijn episodisch optreden: aanwezig zijn voor dagen of weken en dan verdwijnen voor meerdere maanden vooraleer terug te keren.
Aanvallen van acute pancreatitis kunnen bovenop chronisch pijnverloop optreden.
Aangezien de eilandjes van Langerhans in de pancreas gelegen zijn, kan als symptoom diabetes mellitus type-1 optreden.
Uiteindelijk kan er peritonitis en shock optreden



[Parfumallergie]
De volgende symptomen kunnen voorkomen:
rode huid bultjes zwelling van de huid jeuk geïrriteerde slijmvliezen branderige ogen pijn koorts loopneus hoesten niezen buikpijn darmkramp diarree hoofdpijn



[Pemphigus vulgaris]
Op de huid, het mondslijmvlies (mucosa) en het vaginaal slijmvlies bevinden er zich in het begin meerdere blazen (bullae) die na verloop van tijd openbarsten, gaan bloeden en korsten vormen.
Men kan bij wrijven makkelijk het loslaten van de huid voelen (Teken van Nikolsky).
Wanneer blazen springen, gaan ze bloeden, en hebben ze een wit aspect door necrose of celdood.
Algemeen is er een onaangename reuk.
Het grote klinische verschil met erythema exsudativum multiforme (EEM) is dat pemphigus een intra-epitheliale aandoening is, en EEM een subepitheliale aandoening.
Simpel gezegd komt het erop neer dat de verbindingen bij pemphigus in de huid worden verbroken en er zo blaarvorming ontstaat, terwijl bij EEM dit gebeurt onder de huid.



[Pernicieuze anemie]
De symptomen hangen samen met het directe gevolg van de aandoening, te weten een verminderd vermogen van het bloed om zuurstof te vervoeren naar gebieden die dit nodig hebben.
Er is sprake van een geleidelijke aantasting van het zenuwstelsel.
De klachten beginnen vaag, zijn divers en variabel waardoor de mogelijkheid bestaat op het niet onderkennen van de aandoening.
Zeer geleidelijk neemt de ernst van de klachten toe.
Bij aandoeningen of ziekten die gepaard gaan met grote vermoeidheid, uitputting, depressiviteit, geheugenproblemen, spier-, gewrichts- en zenuwklachten en ook psych(iatr)ische klachten is het aangewezen om de B12-spiegel te laten bepalen.
Een B12-tekort kan bestaan zonder dat er sprake is van bloedarmoede.
Onderstaande klachten kunnen aanwezig zijn.
De klachten hoeven niet allemaal aanwezig te zijn en ook niet gelijktijdig.
Na inspanning kunnen de klachten verergeren.
Pijnlijke tong Verminderde positiezin Neurologische problemen (zenuwproblemen) Psychische/psychiatrische klachten Concentratiegebrek, derealisatie Afasie Tintelingen,prikkelingen, verdoving Duizeligheid Moeheid, uitputting, somnolentie (slaperigheid) Benauwdheid, kortademigheid, hartkloppingen, versnelde hartslag Zwaar of stijf gevoel gewrichten Hyperesthesie Spierzwakte, -krampen, -trillingen, -pijn, krachtverlies Misselijkheid Diarree Gewichtsverlies Koud hebben Oogproblemen Menstruatieklachten Gebits- en tandvleesproblemen
Wanneer behandeling te laat of onvoldoende plaatsvindt, is er (een groot) risico op blijvende neurologische schade.



[Persistant Sexual Arousal Syndroom]
Lijders aan dit syndroom ervaren een voortdurende genitale opwinding, die helemaal niets met gevoelens van liefde of lust te maken heeft.
Ook staat de opwinding los van genitale stimulering.
De seksuele opwinding is soms voortdurend aanwezig of komt spontaan meerdere keren per dag op.
PSAS komt alleen bij vrouwen voor, hoewel sommigen het alleen bij mannen voorkomende syndroom priapisme onder dezelfde aandoening scharen.
Verreweg de meeste patiënten zijn tussen de 40 en 65 jaar oud, Maar ook jonger of veel ouder komt voor.
Met hyperseksualiteit (nymfomanie en satyriasis) heeft PSAS niets te maken.
PSAS is vrij zeldzaam, vermoed wordt echter dat veel lijders zich niet bij een dokter melden omdat ze zich schamen.
Er is dus mogelijk sprake van onderrapportage.
De opwinding die mensen ervaren kan zeer intens zijn en lang duren - soms wel een week lang.
Een orgasme kan de spanning even verlichten maar al snel is het gevoel van opwinding weer terug.
In een later stadium kan men geen orgasme meer bereiken en houdt de seksuele spanning voortdurend aan.
Patiënten lijden onder de schaamte die de aandoening met zich meebrengt, maar niet alleen dat, ook hun hele leven wordt overhoop gehaald.[2] Werken is vaak onmogelijk, concentratie is moeilijk, gewoon winkelen of autorijden is bijna niet meer mogelijk.



[Placentaloslating]
Klassiek verhaal is acuut hevige buikpijn met eventueel vaginaal bloedverlies met een harde pijnlijke baarmoeder die niet meer relaxeert (uterus en bois).
Maar al deze symptomen hoeven niet aanwezig te zijn.
In afnemende frequentie de volgende symptomen:
vaginaal bloedverlies, pijnlijke baarmoeder, foetale nood met uiteindelijk sterfte, frequente contracties van de baarmoeder, hypertonie van de baarmoeder.



[Pleuritis]
Het typische beeld van een pleuritis is een stekende pijn die verergert bij het ademhalen en bij hoesten.
Afhankelijk van de precieze locatie van de ontsteking kan de pijn uitstralen naar de buik, de nek en de schouders.
Meestal ademt de patiënt snel en oppervlakkig.
Soms bestaat er lichte temperatuurverhoging.



[Pokken]
Zoals eerder gezegd bestaan er twee soorten pokkenvirussen, Variola minor en Variola major.
Van deze laatste vorm bestaan eveneens meerdere varianten.
In de meeste gevallen was het ziekteverloop als volgt: na de besmetting migreerde het virus via de ademhalingsorganen naar de lymfeklieren, waar het zich vermenigvuldigde.
In deze initiële fase drong het virus de cellen binnen, waarna na circa 12 dagen lysis plaatsvond: de geïnfecteerde cellen gingen massaal te gronde.
Hierbij kwam het virus vrij in het bloed en vermenigvuldigde het zich een tweede maal, nu in het beenmerg, de milt en in de lymfeklieren.
Rond dit moment werd de besmette persoon ziek.
De eerste symptomen waren die van een zware griep: spier- en gewrichtspijn, vermoeidheid en hoge koorts (ten minste 38,5 graden), misselijkheid en braken.
De patiënt was in deze beginfase van de ziekte het meest besmettelijk.
Na deze fase viel het virus de huidcellen aan en rond dag 12-15 ontstond uitslag, die op het voorhoofd begon en de daaropvolgende 24-36 uur het hele lichaam bedekte.
Vaak ging dit gepaard met een tijdelijke verlaging van de koorts en een opleving van de patiënt.
In een normaal Variola major-geval ontwikkelde de uitslag zich tot blaasjes die met een troebele pusachtige vloeistof waren gevuld.
Dit was echter geen echte pus, maar vernietigd huidweefsel.
De blaasjes voelden stevig aan en waren enigszins verheven ten opzichte van de huid.
Soms bevatten ze een centrale inzinking die wat op een klein naveltje leek.
In deze fase steeg de koorts vaak weer en voelde de patiënt zich opnieuw zieker.
De blaasjes liepen tijdens de tweede ziekteweek langzaam leeg en droogden uit, waarbij korstjes achterbleven.
Deze korstjes vielen af en lieten littekens achter.
De patiënt was vanaf dat moment niet meer besmettelijk en vaak ook symptoomvrij.



[Polyarteritis nodosa]
PAN is een auto-immuunziekte die wordt gekenmerkt door een chronische ontsteking van kleine en middelgrote slagaderen.
De kleinere bloedvaten zijn niet aangedaan.
In het verloop van de aangetaste slagaderen komen vaak zichtbare knobbels voor.
PAN begint vaak met algemene ziektesymptomen.
De patiënt heeft last van koorts, fors gewichtsverlies, vermoeidheid, spierzwakte en algehele lusteloosheid.
De ziekte treedt daarna vooral aan het licht in de darmen (maag-darmklachten), nieren, spieren, zenuwen en huid.
Bij een aantal patiënten treedt PAN op in het kader van een chronische hepatitis-B-infectie (een vorm van leverontsteking).
Na het belasten (arbeid) van het lichaam kunnen bijv.
op de benen rode plekjes optreden die doorgaans binnen enkele uren rusten alweer verdwijnen.
Omcirkelen met een inktstift van enkele van deze rode plekjes zodat kort daarna (spoeddienst) een biopsie ervan nemen nog mogelijk is, heeft reeds tot de diagnose polyarteritis nodosa (PAN) geleid.



[Polycysteus-ovariumsyndroom]
Door een teveel aan testosteron kunnen één of meerdere van de volgende symptomen optreden.
Onregelmatige menstruatie (minder dan 9 maal per jaar), of geheel uitblijven van de menstruatie Onvruchtbaarheid / verminderde vruchtbaarheid (als gevolg van anovulatie) Acne, vette huid (seborroe) en vette roos Hirsutisme: toegenomen lichaamsbeharing in een mannelijk patroon (bovenlip, kin, rond de tepels, midden op de buik, onderrug, binnenzijde bovenbenen).
Alopecia androgenetica: haarverlies in een mannelijk patroon (dunner worden op de kruin, "inhammen") cystes (vochtblaasjes) in de eierstokken.
Dit zijn ongerijpte eiblaasjes.
hogere/verhoogde LDL-cholesterol en/of verlaagde HDL-cholesterol hoge bloeddruk plekken verdikte en donkerbruine/zwarte huid (acanthosis nigricans) in de nek, op de armen, oksels, borsten of dijen zogenaamde skin tags (acrochordon), kleine wratjes of vleesboompjes in de oksels, rond de hals en nek, of in het gezicht pijn in het bekken angst of depressie als gevolg van uiterlijk of vruchtbaarheidsproblemen
Andere aandoeningen geassocieerd met PCOS: metabole- en cardiovasculaire afwijkingen.
Overgewicht en obesitas, vooral rond het middel Diabetes type 2 of insuline-resistentie Hoge bloeddruk Hart- en vaatziekten Slaapapneu



[Polyposis nasi]
Neuspoliepen uiten zich onder meer in de volgende lichamelijke symptomen (waarvan sommige erg lijken op die van een verkoudheid):
Heel vaak is er sprake van een loopneus (rinorroe).
Dit kan ook naar de keel druipen, vooral in liggende houding.
Vaak heeft de patiënt een gevoel van neusverstopping.
Dit gevoel verergert meestal in liggende houding, hierdoor kunnen tevens slaapstoornissen ontstaan.
Snurken is een andere veel voorkomende zijdelingse complicatie bij neuspoliepen.
De patiënt kan vaak moeilijk ademen door de neus en zal hierdoor geneigd zijn over te gaan op ademhalen door de mond.
Dit laatste is echter minder gezond dan ademen door de neus, veroorzaakt vaak een droge mond en verhoogt de vatbaarheid voor cariës.
Een neuspoliep die vanuit de neus achterwaarts groeit kan de nasofarynx blokkeren, waardoor ook de verbinding met de buis van Eustachius wordt afgesloten.
Vocht in het middenoor kan in dat geval niet afvloeien, waardoor een middenoorontsteking wordt veroorzaakt.
In de neus ontstaan tevens veel moeilijk reinigbare nissen als gevolg van de neuspoliepen.
Infectie is ook een mogelijkheid en een reden voor preventieve therapie.



[Postpartumdepressie]
De symptomen lopen in intensiteit en duur uiteen.
In lichte gevallen heeft de vrouw last van verdriet en huilbuien, angst, prikkelbaarheid, wisselende stemmingen en vermoeidheid.
Vaak gaat het om zogeheten 'kraamtranen' en zijn de symptomen binnen twee weken na de bevalling verdwenen.
In ernstiger gevallen zijn de symptomen ingrijpender en langduriger en is er sprake van een post-partumdepressie.
De duur kan van een paar maanden zelfs oplopen tot een paar jaar.
Naast angst en verdriet kunnen ook schuldgevoelens en verlies van eigenwaarde optreden.
De vrouw heeft weinig energie en interesse (soms zelfs in het kind) en is overgevoelig voor kleine irritaties.
Er kunnen ook eet- en slaapproblemen ontstaan.



[Posttraumatische stress-stoornis]
De symptomen zijn herbeleving (nachtmerries of flashbacks), vermijding van herinneringen of emotionele uitschakeling hiervan, ernstige prikkelbaarheid en slaapstoornissen, extreme spanning als gevolg van bepaalde prikkels, irritatie en hevige schrikreacties.
Het is ook mogelijk dat de persoon symptomen van andere psychische aandoeningen vertoont zoals een klinische depressie.
Van PTSS is sprake wanneer de symptomen langer dan een maand duren.
Wanneer deze korter dan een maand duren, spreekt men van acute stressstoornis.
PTSS is met behandeling te genezen of te verbeteren.
Soms kan dit ook spontaan gebeuren.
Tevens kan het voorkomen dat er verschijnselen van catatonie als symptoom optreden.



[Prikkelbare-darmsyndroom]
De klachten van PDS verschillen van persoon tot persoon en zelfs per persoon kunnen de klachten nog weer van dag tot dag verschillen.
Soms hebben mensen maanden achtereen klachten, gevolgd door klachtenvrije perioden, waarna de symptomen weer kunnen opspelen.
De klachten nemen klassiek toe naar de avond.
Ook ’s nachts kunnen buikpijn en andere klachten voorkomen.
Buikpijn.
Het meest kenmerkende symptoom van PDS is een zeurende, krampachtige of stekende pijn in de buik.
Pijn kan op allerlei plekken in de buik worden gevoeld (maar vaak links[bron?]) en vermindert soms na de stoelgang, soms ook na de maaltijd.
De pijn kan zeer hevig zijn, en de dagelijkse bezigheden hinderen.
Afwijkend ontlastingspatroon.
PDS gaat gepaard met een afwijkend ontlastingspatroon, bijvoorbeeld diarree, constipatie (verstopping) of een plotselinge niet-houdbare aandrang, met of zonder diarree.
Anderen hebben een ontlastingspatroon waarbij diarree en verstopping elkaar afwisselen.
Ook kan het ontlastingspatroon zich gedurende de dag wijzigen.
Gasophoping in de maag (boeren) en darmen (winderigheid).
Diagnose[bewerken]
De diagnose PDS wordt door een arts gesteld en wordt meestal verkregen door uitsluiting van ziekten met een gelijkaardig klachtenpatroon, zoals een gastro-intestinale tumor, de ziekte van Crohn, colitis ulcerosa, endometriose, neuro-endocriene tumoren (zeldzaam, maar in eerste instantie vaak aangezien voor prikkelbaredarmsyndroom) en andere aandoeningen.
Omdat de symptomen van PDS erg lijken op die van andere darmaandoeningen kan het soms lang duren voordat de juiste diagnose gesteld wordt.
Aan de andere kant komt PDS zo vaak voor dat men al snel een vermoeden zal hebben.
Rome III-criteria[bewerken]
Als hulpmiddel voor artsen zijn in 2007 de Rome III-criteria opgesteld.
Dit is een door een internationaal team van specialisten samengestelde lijst van criteria waaraan patiënten moeten voldoen om de diagnose te rechtvaardigen:
Er bestaan gedurende langere tijd (enkele maanden) klachten van buikpijn, gecombineerd met een veranderde stoelgang.
De diarreevorm, de obstipatievorm en de mengvorm kunnen worden gebaseerd op een eenvoudige classificatie die uitgaat van hoe de ontlasting eruitziet.
Bijkomende symptomen kunnen zijn:
Abnormale stoelgang of ontlasting.
Dit kan zijn: abnormale frequentie (meer dan 3 maal per dag of minder dan 3 maal per week), abnormale ontlasting (extra hard, losgebonden of waterig) of abnormale ontlastingspassage (persen bij de ontlasting, voortdurende sterke aandrang, gevoel van onvolledige lediging) Slijm in de ontlasting Opgeblazen gevoel of opgezette buik.
Uitsluiting van andere aandoeningen:
In de Rome III-criteria werd een tabel van alarmerende indicaties opgesteld die eerder wijzen op een onderliggende organische oorzaak waarvoor verder onderzoek absoluut noodzakelijk is:
Bloed in de ontlasting of een aanwijzing van bloedarmoede Gewichtsverlies Koorts Fysieke afwijkingen.
Verder onderzoek om andere ziekten uit te sluiten kan bijvoorbeeld gebeuren met:
gastroscopie of colonoscopie CT-scan bloedonderzoek faecesonderzoek.
Lang niet altijd zullen alle bovenstaande onderzoeken nodig zijn.
Volgens de Nederlandse huisartsenstandaard[2] is bij een diagnose zonder andere verdenkingen nader onderzoek overbodig.



[Progeria]
Bij de geboorte lijken progeriapatiënten normale baby's.
De groei vertraagt echter sterk, en onderhuids lichaamsvet verdwijnt.
Soms valt in het eerste jaar de schedelomvang op, doordat de groei van het lichaam achterblijft.
De gewichtscurve loopt vanaf de leeftijd van twee jaar vrijwel horizontaal.
Kinderen met progeria zijn mager en blijven klein, met een gemiddelde lengte van 100 cm en een gewicht van ca 13 kg.
Doordat het vet op de romp als laatste wordt afgebroken, lijken de kinderen wel een dikke buik te hebben.
Rond de leeftijd van twee jaar zijn de kenmerken van progeria onmiskenbaar.
De afbraak van onderhuids vet leidt tot een dunne, gerimpelde huid, waardoor de bloedvaten zichtbaar zijn.
Op jonge leeftijd kan de huid nog stug en dik zijn op de romp en de bovenbenen, de vetafbraak wordt daarin zichtbaar doordat er 'putjes' in de huid ontstaan.
Na zes maanden tot twee jaar is de huid soepeler.
Daarnaast kan de dunne huid rondom de neus en mond blauw verkleuren.
Het kind verliest zowel het hoofdhaar als de wenkbrauwen en wimpers, krijgt een kleine onderkaak, wat bolle ogen, dunne lippen, uitstekende oren zonder oorlelletjes en een spitse neus.
De tanden komen vertraagd door, en het onregelmatig gevormde gebit kan problemen geven.
Daarnaast hebben de meeste patiënten een hoge stem.
Patiënten met het syndroom van Hutchinson-Gilford krijgen last van stijve gewrichten.
Artrose en artritis begint in de knieën, waarna ook de ellebogen en vingers pijnlijk kunnen worden en verstijven.
Botontkalking en heupdysplasie veroorzaken een “paardrijstand”.
Door verkorte sleutelbeenderen lijken de schouders smal, ook de laatste vingerkootjes zijn verkort.
De nagels verkalken.
Afbraak van bindweefsel, arteriosclerose en verkalking van de aorta leiden tot een vroegtijdige dood.
De slechte bloedvaten veroorzaken hartinfarcten en bij sommige kinderen beroertes, met halfzijdige verlamming als gevolg.
Ondanks de zeer ernstige lichamelijke problemen hebben deze kinderen een normale intelligentie, en kunnen zij een goede sociale en emotionele ontwikkeling doormaken.
De gemiddelde levensverwachting van een kind met progeria is 12,6 jaar.
Slechts enkele kinderen zijn rond hun 20e levensjaar overleden.
Zie ook een publicatie van Dr.
Raoul C.M.
Hennekam:[2]



[Progressieve myositis ossificans]
Kinderen met FOP komen vrijwel zonder zichtbare afwijkingen ter wereld.
Alleen misvormde grote tenen zijn een indicatie van hun toekomstig lot.
De grote teen is dan net iets kleiner dan de andere tenen en vaak zijn de twee kootjes in de grote teen met elkaar vergroeid zodat deze niet buigzaam is.
Gedurende de eerste of tweede periode van hun kindertijd krijgen ze bindweefsel gezwellen in hun nek, schouders en rug, waarin zich bot ontwikkelt - een proces dat "heterotopic ossification" heet.
Daarna volgen de andere ledematen.
Deze stoornis verandert de spieren langzaam in normaal uitziende botten.
Bijkomend trauma: vallen, stoten, injecties in de spieren en dergelijke verhogen de kans op ontsteking in de spieren, waardoor spontaan botvorming kan ontstaan.
Technisch gezien zou het overtollige bot verwijderd kunnen worden, maar in de praktijk blijkt dit niet te kunnen omdat iedere poging om extra bot te verwijderen resulteert in nog meer toenemende botvorming.
Er kunnen bij mensen met deze aandoening aanzienlijke verschillen in progressie zijn.
Bij de één verloopt het proces snel en bij de andere langzaam.



[Prostaatkanker]
Verschillende symptomen kunnen het gevolg zijn van prostaatkanker.
Symptomen die op kunnen treden zijn:
frequent aandranggevoel moeite met het op gang komen van de urine lukt niet om een constante straal urine te houden (uitstroomsnelheid wisselt) vaak een 'residugevoel', waarbij de patiënt ervaart dat er nog urine in de blaas zit urineren is pijnlijk of brandend bloed in urine of sperma pijnlijke ejaculatie (zaadlozing) dikke benen door oedeemvorming (zeer laat symptoom) algehele malaise gewichtsverlies pijn in de onderrug, heupen of bovenste deel van de dijen
Met name plasklachten kunnen echter ook het gevolg zijn van een goedaardige vergroting van de prostaat; het hebben van deze symptomen hoeft dus niet te betekenen dat er sprake is van prostaatkanker.
Doordat prostaatcarcinomen vooral in het perifere gedeelte van de prostaat groeien (die gebieden van de prostaat die niet dicht bij de plasbuis zitten), zijn slechts in zo'n 4% van de gevallen plasklachten de ingangsklacht bij een prostaatcarcinoom.
Verder kunnen er meer klachten optreden, afhankelijk van hoe ver gevorderd het carcinoom ten tijde van diagnosticeren is.
Is de tumor gelokaliseerd, lokaal uitgebreid of uitgezaaid (medisch: gemetastaseerd)?
Gelokaliseerde prostaatkanker: De tumor bevindt zicht volledig in de prostaat.
De meeste patiënten met gelokaliseerde prostaatkanker hebben geen symptomen[2].
Er kunnen echter lokaal symptomen optreden zoals pijn en symptomen van de onderste urinewegen (LUTS).
Lokaal uitgebreide prostaatkanker: De tumor is uitgebreid tot buiten het prostaatkapsel, maar er zijn geen aanwijzingen voor uitzaaiingen.
Deze uitbreiding van prostaatkanker kan lokale pijn, hematurie (bloed in de urine), pijn bij het urineren, plasproblemen, nadruppelen, nycturie en pijn in de zij veroorzaken door obstructie van de plasbuis en problemen bij de urineafvoer van de nieren.
Uitgezaaide (gemetastaseerde) prostaatkanker: De tumor is uitgezaaid naar andere organen of botten.
Prostaatcarcinomen metastaseren niet vaak, maar het is mogelijk.
Het kan oedeem in de onderste ledematen tot gevolg hebben (door regionale obstructie van de lymfevaten), of botpijn door uitzaaiingen in het skelet[3].
Ook kan er gewichtsverlies, lage bloedwaarden en pijn in de buik of de benen (door aantasting van lokale zenuwen of ruggengraatzenuwen) optreden.



[Psychose]
Bij een psychose spreekt men van positieve en negatieve symptomen.
Positieve symptomen zijn symptomen die duidelijk bij iemand aanwezig zijn, zoals hallucinaties en wanen.
Het begrip negatief symptoom verwijst naar afwezigheid of vervlakking van iets, bijvoorbeeld emotie, spraak, daadkracht of gedachten.
Positieve symptomen zijn:
Wanen - Denkbeelden die niet overeenkomen met algemeen geaccepteerde opvattingen en of ideeën waarvan de patiënt niet af te brengen is met logisch redeneren.
Vaak, maar niet altijd, is er ook sprake van paranoia; overmatige achterdocht die bijvoorbeeld leidt tot de inbeelding dat overal camera's of microfoons verstopt zijn, dat er complotten zijn, of dat de persoon in kwestie gezocht wordt door de politie of door internationale veiligheidsdiensten.
Hallucinaties - Het waarnemen van zaken die er niet zijn, zoals stemmen in het hoofd, beelden, geuren of aanrakingen.
Verward denken - Psychotici en hun omgeving hebben erg veel moeite elkaar te begrijpen doordat het denk- en uitdrukkingsproces veranderd is door de psychose.
Het is chaotisch en of te langzaam of te snel.
Het gedrag van de patiënt is door zijn omgeving vaak niet meer te plaatsen (en vice versa).
De gedachtenstop, waarbij de patiënt het gevoel heeft dat zijn gedachten plotseling volledig stoppen, wordt als een ernstige vorm van denkstoornis gezien.
Verward spreken en schrijven - Zelfs als de gedachten van de patiënt samenhangend zijn kan hij problemen hebben deze in taal te uiten.
Soms uit zich dit in gehaast spreken, vreemde woordkeuzes of het gebruik van neologismen.
Bij grotere verwarring kunnen ook verschijnselen als echolalie, palilalie of glossolalie optreden.
Verstoorde emoties - Een patiënt kan versterkte emoties ervaren of totaal niet bij een situatie passende, zoals lachen op een begrafenis.
Ook kan iemand schijnbaar zonder reden plotseling emotioneel worden; hij of zij begint bijvoorbeeld ineens te huilen.
Emoties kunnen ook afwezig lijken.
Negatieve symptomen zijn:
Weinig spreken Gebrek aan initiatief tonen Verstoord dag-nachtritme gedurende langere tijd Weinig energie hebben Geringe motorische expressie, onder andere een vlakke gezichtsuitdrukking Zich bovenmatig terugtrekken.



[Pulmonale hypertensie]
In eerste instantie ontstaat een verminderd inspanningsvermogen.
Doordat tijdens inspanning de doorstroming van de longvaten toeneemt, loopt de al verhoogde bloeddruk in de longen verder op.
Hierdoor wordt het hart belemmerd in het verhogen van de cardiac output en ontstaat dus een verminderd inspanningsvermogen.
Hierdoor ontstaat bovendien kortademigheid bij inspanning.
In een later stadium kan ook kortademigheid in rust ontstaan.
Als de druk in het capillaire vaatbed als gevolg bijvoorbeeld linkszijdige hartziekten te hoog wordt ontstaat longoedeem, wat gepaard gaat met kortademigheid in rust en bij inspanning en orthopneu.
In een laat stadium ontstaat door de verhoogde drukbelasting van de rechterventrikel symptomen van rechterventrikelfalen: ascites, oedemen in de benen, vergroting van lever en milt en in een eindstadium vaak verlies van eetlust en zelfs ondervoeding, vermoedelijk door oedeemvorming in de darmwand.
Als sprake is van een chronische drukbelasting van de rechterventrikel zal de rechterventrikelwand verdikken, dit heet rechterventrikelhypertrofie.
Door de rechterventrikelhypertrofie en verhoogde wandspanning kan ook inspanningsgebonden pijn of druk op de borst ontstaan.
In een laat stadium ontstaat zal de rechterventrikel gaan falen: wat zich uit in verwijding van de rechterventrikel en bovengenoemde symptomen.



[Rachitis]
Rachitis leidt tot een onvoldoende botvorming, met name de voorlopige groeizone in het botweefsel, en kan zo de oorzaak zijn van:
vergroting van kalkloos weefsel; verkromming van ledematen; vertraagde sluiting van de grote fontanel; een groot rechthoekig hoofd; knobbels op de ribben; kielvormige borst; O-benen of X-benen; verkromming van de ruggengraat in zijwaartse richting ofwel scoliose; stoornissen in de gebitsontwikkeling;
Mediabestanden
Mediabestanden die bij dit onderwerp horen, zijn te vinden op de pagina Rachitis op Wikimedia Commons.
Literatuurverwijzingen ↑ Foster, F.D.
(1891-1893).
An illustrated medical dictionary.
Being a dictionary of the technical terms used by writers on medicine and the collateral sciences, in the Latin, English, French, and German languages.
New York: D.
Appleton and Company.
↑ a b Pinkhof, H.
(1935).
Vertalend en verklarend woordenboek van uitheemsche geneeskundige termen.
(2de druk).
Haarlem: De Erven F.
Bohn.
↑ a b Arnaudov, G.D.
(1964).
Terminologia medica polyglotta.
Latinum-Bulgarski-Russkij-English-Français-Deutsch.
Sofia: Editio medicina et physcultura.
↑ Leflot-Soetemans, C.
& Leflot, G.
(1975).
Standaard Geneeskundig woordboek Frans-Nederlands.
Antwerpen-Amsterdam: Standaard Uitgeverij.
↑ a b Everdingen, J.J.E.
van, Eerenbeemt, A.M.M.
van den (2012).
Pinkhof Geneeskundig woordenboek (12de druk).
Houten: Bohn Stafleu Van Loghum.



[SARS]
Als symptomen van SARS gelden de volgende.:
Plotselinge koorts van minimaal 38 °C Spierpijn Hoofdpijn Keelpijn Droge hoest Kortademigheid
In dit stadium is de ziekte dus nagenoeg niet te onderscheiden van een zware griep.
Bij verdere progressie van de ziekte kunnen optreden:
longontsteking hypoxie (gebrek aan zuurstof) acute ademhalingsproblemen, soms met noodzaak van kunstmatige beademing



[Schaamluis]
De schaamluis is net zoals de hoofdluis niet gevaarlijk en kan geen ziektes verspreiden, in tegenstelling tot de kleerluis.
Het enige symptoom is jeuk, die echter tot ontstekingen kan leiden als men te veel krabt; de luis zelf veroorzaakt geen infecties.
Wel veroorzaken de beten kleine geïrriteerde plekjes, de een is echter gevoeliger dan de ander.
Krabben is overigens sterk af te raden.



[Schoudergordelsyndroom]
Neurogeen TOS: De klachten worden veroorzaakt door druk op de zenuwen van de plexus brachialis Pijn in de schouder, uitstralend naar de arm en de hand, vaak ook naar de nek en het achterhoofd Prikkelingen en een slapend gevoel in de arm of de hand Soms krachtverlies wanneer de armen boven schouderhoogte geheven wordt Arterieel TOS: Beknelling van de slagader (arteria subclavia) Een koud gevoel van de arm Bleekheid van de huid Veneus TOS: Beknelling van de ader (vena subclavia) Zwelling en een gespannen gevoel van de arm Blauwe verkleuring van de hand Opzwellen van oppervlakkige aders



[Seborrhoïsch eczeem]
Bij seborroïsch eczeem treedt soms jeuk op.
De aangetaste huid is roodachtig.
Door krabben kan de huid beschadigen en kan er eventueel een secundaire infectie optreden.
Ook kan het zich uitbreiden naar andere plaatsen op de huid, bijvoorbeeld naast de neusvleugels of bij de wenkbrauwen.



[Shock]
Het lichaam tracht het gebrek aan zuurstof te compenseren door enkele correctiemechanismen.
Het hart pompt het bloed sneller rond, de ademhaling versnelt en de minder belangrijke organen zoals de huid krijgen minder bloed.
Het lichaam reageert op het probleem en het slachtoffer wordt rusteloos en angstig.
Ademhaling: De ademhaling is versneld en kan oppervlakkig of luidruchtig zijn.
In zeer ernstige gevallen kan de ademhaling vertragen door uitputting van het lichaam.
Pols: De pols is vaak zwak voelbaar en versneld (tachycardie) van >100 slagen per minuut.
Bloeddruk: Bij gevorderde shock zal er een lage bloeddruk (hypotensie) ontstaan waarbij de bovendruk (systolisch druk) <90mmHg is of als er een daling van >40mmHg is van de normale bloeddruk.
Huid: Door de verminderde bloeddoorstroming is de huid vaak afwijkend tijdens een shock.
Bleek en/of blauwachtig (cyanose).
CRT (capillary refill time) is vertraagd en langer dan 2 seconden.
Koud en klam, maar toch zweterig.
Kenmerkend is dat het zweet niet terugkomt, indien dit wordt weggeveegd.
Bewustzijn: De persoon is vaak angstig, verward, gespannen en gedesoriënteerd.
Indien de situatie niet verbetert, wordt hij door afnemende circulatie van de hersenen suffer en verwarder en zal hij uiteindelijk het bewustzijn verliezen.
Dalende urineproductie (oligurie of anurie): Door slechte circulatie is de bloedtoevoer naar de nieren verminderd.
Hierdoor zal er minder urine geproduceerd worden tot <0,5 ml/Kg/uur.



[Sikkelcelziekte]
Karakteristiek voor de ziekte is chronische hemolytische normocytaire anemie (bloedarmoede), episoden van pijnlijke botcrisen en de betrokkenheid van meerdere organen.
Sikkelcelziekte gaat ook gepaard met een verhoogde stollingsactivatiestatus.
Daarnaast hebben lijders aan de ziekte de neiging tot het oplopen van infecties, en kennen zij diverse andere complicaties.



[Slijmbeursontsteking]
Als een slijmbeurs ontstoken is, maakt ze meer vocht aan.
Hierdoor zet de slijmbeurs uit en wordt het gewricht pijnlijk en stijf.
Bursitis kenmerkt zich door roodheid, plaatselijke warmte, zwelling en pijn waar de ontstoken slijmbeurs aanwezig is, zoals op hiel, knie, elleboog, schouder of heup.
Een slijmbeursontsteking ter hoogte van de elleboog ziet eruit als een zakje dat aan de punt van de elleboog hangt.
Bij een slijmbeursontsteking van de knie ontstaat een zwelling, meestal juist boven of onder de knieschijf.
Een acute bursitis kan enige dagen tot weken en soms maanden aanhouden.



[Slokdarmkanker]
Typische symptomen zijn slikstoornissen en pijn.
De slikstoornis is kenmerkend omdat drinken weinig problemen geeft, terwijl hard en droog voedsel (brood en vlees) moeilijk verdragen wordt, gewichtsverlies komt dan ook vaak voor.
Als voedsel de tumor niet kan passeren, treedt regurgitatie of braken op.
De kenmerkende pijn van slokdarmkanker is brandend en straalt uit van het maagkuiltje naar de keel, hoewel dit niet altijd het geval is.
Verslikken komt regelmatig voor, zeker als er ook sprake is van regurgitatie.
Dit kan leiden tot longontsteking, als de voedselresten en maagzuur het longslijmvlies irriteren en bacteriën uit de oesofagus de luchtwegen bevolken.
Deze vorm van longontsteking (aspiratiepneumonie) kan ernstig verlopen.



[Speekselsteen]
De meeste speekselstenen komen voor in de onderkaakspeekselklieren.
Ze kunnen daar de speekselgang (gang van Wharton) afsluiten.
Ook komen ze vaak voor in de glandulae sublinguales (=ondertongspeekselklieren).
Het gevolg is dat de afvoer van speeksel wordt verhinderd, met als gevolg zwelling en eventueel ontsteking van de speekselklier (sialoadenitis).
Veelal is vooral zwelling aanwezig.
Als er ook pijn aanwezig is, treedt die vooral op in de mondbodem en meestal op momenten dat de speekselproductie het hoogst is: tijdens maaltijden.
Wanneer de speekselsteen in de afvoergang van de klier zit kan hij gepalpeerd worden.
Ze kunnen meestal ook aangetoond worden met een gewone röntgenfoto.
In enkele gevallen kunnen ze slechts aangetoond worden na het inspuiten van een röntgencontrastvloeistof via de afvoergang van de speekselklier (= sialografie).



[Strongyloidiasis]
Symptomen zijn vaak afwezig; soms treden allergische reacties op in de huid en/of de longen met hoest en jeuk, ook kan buikpijn en/of wisselende diarree optreden.



[Syfilis]
Er zijn verschillende stadia van de infectie.
Een pijnloos zweertje op de plaats van eerste infectie, bijvoorbeeld op de geslachtsdelen of bij de mond, enige weken (10-90 dagen) na het contact; Meestal ontstaat ook een pijnloze zwelling van de omliggende lymfeklieren.
Een stadium met niet jeukende huidafwijkingen (de voetzolen en handpalmen zijn vaak aangedaan), een grieperig gevoel (koorts, hoofdpijn, keelpijn, spierpijn, malaise) en andere afwijkingen, enige maanden later; Het derde stadium: neurolues waarbij het centraal zenuwstelsel wordt aangedaan met ernstige neurologische en psychiatrische verschijnselen.
Het heeft heel lang geduurd voordat deze ziekte, die meestal pas jaren na de besmetting optreedt, is herkend als een laat gevolg van syfilis.
Uiteindelijk kan het derde stadium uitmonden in een cardiovasculaire syfilis, waarbij het hart en de grote bloedvaten worden aangetast.
Dit maakt de ziekte erg verraderlijk, omdat men van het eerste en tweede stadium geneest en men dus geneigd is te denken 'ervan af te zijn'.
Het derde stadium kan echter dodelijk zijn, en bovendien kan men andere seksuele partners besmetten.
Lang niet iedereen die het eerste stadium doormaakt gaat door naar het tweede of het derde stadium; en hier zit ook bij degenen die niet genezen vaak een interval van vele jaren tussen.
Er bestaat ook nog de aangeboren syfilis (lues congenita) met typische vormafwijkingen, o.a.
van het gebit en de schenen.
De ziekte kan zich in zeer veel vormen voordoen, die vaak ook op andere ziekten lijken, en wordt omdat hij tegenwoordig in Nederland zeldzaam is nog weleens gemist, wat jammer is omdat hij vooral in de vroege stadia zeer goed te behandelen is met antibiotica, met name benzylpenicilline.
Tot voor kort was een injectie hiermee bijzonder pijnlijk, maar tegenwoordig kan door toevoeging van een lokaal anestheticum de injectie vrijwel pijnloos zijn.
Een ouder geneesmiddel tegen syfilis, Salvarsan, is ontdekt door Paul Ehrlich.
Dit middel wordt al vele tientallen jaren niet meer gebruikt, het is erg giftig en heeft veel bijwerkingen.
De diagnose is niet bijzonder lastig, via een bloedtest kunnen antilichamen tegen de bacterie ontdekt worden.
Daarnaast kan in vocht uit een zweer de bacterie aangetoond worden.
Gezien de incubatietijd die tot drie maanden kan duren, is men na een eerste negatieve uitslag pas zeker van het feit dat men géén syfilis heeft na een controletest na drie maanden, die dan ook negatief moet zijn.



[Syndroom van Asherman]
Als bij een curettage het baarmoederslijmvlies niet goed geneest, kunnen de wanden van de baarmoeder verkleven en kan de baarmoeder geheel afgesloten worden.
De menstruatie raakt verstoord (bruinige afscheiding) en zal – bij afsluiting of bij nagenoeg volledige afwezigheid van baarmoederslijmvlies – uitblijven.
Zwangerschap is daarmee nagenoeg onmogelijk.
Een ander mogelijk symptoom is cyclische pijn bij de menstruatie aan de zijkant van de buik en de rug, maar dit kan ook bij een aantal andere gynaecologische problemen optreden, bijvoorbeeld bij endometriose.



[Syndroom van DiGeorge]
Karakteristiek gezicht Hartproblemen Afweerstoornissen Laag calciumgehalte in het bloed
Kinderen met het velocardiofaciale syndroom hebben vaak hartproblemen en een sterk verminderde afweer.
Hierdoor zijn zij veel gevoeliger voor infecties, die soms niet te behandelen zijn.



[Syndroom van Churg-Strauss]
Het syndroom van Churg-Strauss is een auto-immuunziekte die wordt gekenmerkt door een chronische ontsteking van de kleine bloedvaten tot de middelgrote slagaderen.
Het syndroom wordt vaak voorafgegaan door een (jarenlange) fase met astma, neuspoliepen of veelvuldige ontstekingen van de bovenste luchtwegen.
Opvallend is dat er vaak geen aantoonbare allergie is.
Als het syndroom van Churg-Strauss actief wordt, manifesteert zich dat vooral in de longen, huid, darmen, zenuwen en het hart.



[Syndroom van Cushing]
Striae bij Cushing patiënt in de zij.
Typische vetverdeling: vetopstapeling ter hoogte van de buik (centrale adipositas), terwijl de armen en benen slank zijn en soms zelfs mager door spierafbraak.
Gewichtstoename.
Door de ongewone vetverdeling over het lichaam lijkt iemand ook veel dikker.
Moonface (letterlijk 'maangezicht'), een rond opgeblazen gelaat Bisonnek (ook wel 'buffalo hump' genoemd), een bochel van vet hoog op de rug Dunnere huid, waarbij er sneller dan normaal blauwe plekken ontstaan Striae (zwangerschapsstrepen) op buik en billen door gewichtstoename en verzwakking bindweefsel.
Vermoeidheid Slaapproblematiek, waarbij het dag/nacht ritme moeilijk is te handhaven.
Dunner wordende spieren (spieratrofie) en vermindering spierkracht Dunner en brokkelig wordende haren Vaak moeten plassen (polyurie) Te hoog cortisol in het bloed.
Het cortisol kan ook in het speeksel en de urine gemeten worden.
Overmatige acne Hypertensie (hoge bloeddruk) Kwalitatief minder parodontium
Bij vrouwen[bewerken]
Verminderde vruchtbaarheid of verminderd libido.
Toename van haargroei (hirsutisme) op gelaat, borsten, buik en ledematen.
De menstruatie kan onregelmatig worden of zelfs helemaal uitblijven.
Op lange termijn kan osteoporose optreden door een inhibitie van osteoblastactiviteit en door het wegvallen van inhibitie van osteoclasten door oestrogenen, welke minder aangemaakt worden door de negatievefeedbackloop (de aanmaak van androgenen en oestrogenen worden eveneens gestimuleerd door CRH en ACTH, waarvan de vrijlating onderdrukt wordt door cortisol).
Bij mannen[bewerken]
Verminderde vruchtbaarheid, verminderd libido en/of impotentie.



[Syndroom van Ehlers-Danlos]
Per type zijn er verschillen in de overheersende symptomen die symptomen staan ook vermeld bij de typen van EDS.
Symptomen aan de huid: De huid van mensen met EDS is vaak hyperelastisch en daardoor erg kwetsbaar, de huid scheurt ook zeer gemakkelijk.
De wondgenezing gaat vaak erg moeizaam; vaak ontstaat er een abnormale littekenvervorming en vaak hebben mensen met EDS opvallende, vaak ernstige bloeduitstortingen bij de minimaalste trauma's.
Symptomen aan de gewrichten: De gewrichten van mensen met EDS zijn vaak erg instabiel en schieten gemakkelijk gedeeltelijk of geheel uit de kom.
Deze instabiliteit gaat vaak gepaard met pijn, ontstekingen en slijtage aan de gewrichten en ledematen.
Overige belangrijke symptomen: Mensen met EDS hebben vaak last van een verstoord evenwichtsgevoel met als gevolg dat ze gemakkelijk kunnen vallen.
Ook is de hartklep bij mensen met EDS vaak aangedaan, en is er vaak sprake van chronische vermoeidheid.



[Syndroom van Gerstmann]
De klassieke symptomen van mensen met het syndroom van Gerstmann:
links-rechtsdesoriëntatie dyslexie (leesstoornis) dyscalculie (rekenstoornis) dysgrafie (moeite met schrijven) vingeragnosie (moeite met het benoemen van de vingers bij aanraking)
Het klassieke patroon van deze symptomen komt zelden voor.
Vaak is er sprake van andere benoemingsstoornissen of andere fatische stoornissen, apraxie of alexie.
Bron ↑ a b Everdingen, J.J.E.
van, Eerenbeemt, A.M.M.
van den (2012).
Pinkhof Geneeskundig woordenboek (12de druk).
Houten: Bohn Stafleu Van Loghum.
Externe links [1] *



[Syndroom van inadequate secretie van antidiuretisch hormoon]
Mensen die een te lage osmolaliteit van het bloed hebben raken versuft en kunnen uiteindelijk in een coma raken ten gevolge van hersenoedeem.
Ook kunnen zij insulten krijgen.



[Syndroom van Kallmann]
Het meest opvallende symptoom in de jonge jaren is het niet kunnen ruiken (Anosmie).
Vaak is de smaak wel aanwezig, waardoor men wel kan proeven.
Doordat de hormoonhuishouding niet in orde is, is er tijdens en na de periode dat de puberteit op zou moeten treden, een afwezigheid of vermindering van secundaire geslachtskenmerken.



[Syndroom van Korsakov]
De belangrijkste symptomen zijn:
Geheugenstoornissen Confabulaties (nemen af in de loop van de tijd) Vervlakking van de gevoelsbeleving en zelfoverschatting
Naast bovengenoemde symptomen kunnen er diverse bijkomende symptomen optreden als gevolg van de hersenbeschadiging.
Naast de neurologische/psychiatrische symptomen is er door de leefstijl vaak ook nog bijkomende lichamelijke schade door het overmatig alcoholgebruik.
Bijvoorbeeld hart- en vaatziekten, leverfunctiestoornissen, polyneuropathie en een verhoogd risico voor aandoeningen aan mond/keel/slokdarm.
Maatschappelijk gezien is er vaak een situatie waarin men nog maar een klein sociaal netwerk heeft overgehouden vanwege de alcoholproblematiek die dikwijls al jaren een grote rol speelt.
Meest opvallend bij de korsakovpatiënt zijn de geheugenstoornissen (amnesie), en het nogal eens afwezig zijn van enig ziektebesef.
De patiënt vergeet ook dat hij last heeft van geheugenverlies.
De amnesie valt uiteen in twee vormen: anterograde amnesie; het niet kunnen onthouden van nieuwe informatie, en retrograde amnesie; het verlies van informatie van voor het ontstaan van de hersenbeschadiging.
Bij retrograde amnesie is dus informatie verloren gegaan die ooit wel aanwezig was.
Retrograde amnesie neemt in de loop van de tijd meestal af, dit in tegenstelling tot anterograde amnesie.
Meestal is de ernst van het syndroom van Korsakov af te meten aan de ernst van de retrograde amnesie.
Hoe meer informatie verloren is gegaan uit de tijd van voor het ontstaan van het syndroom hoe ernstiger de beperkingen en handicaps in het algemeen zijn.
Anterograde amnesie Anterograde amnesie is wel het meest opvallende kenmerk van het syndroom van Korsakov: door problemen in het kortetermijngeheugen ontstaan inprentingstoornissen.
Vanaf het begin van het ontstaan van het syndroom is de patiënt niet in staat nieuwe informatie (zowel verbaal als non-verbaal) op te nemen, of is daar sterk beperkt in, afhankelijk van de ernst van de stoornis.
Hierdoor bestaat ook de kenmerkende breuk in de levenslijn van mensen met verworven hersenletsel.
Confabulaties Patiënten die zich dingen niet kunnen herinneren hebben vaak sterk de neiging deze lacunes op te vullen door verzinselen.
Korsakovpatiënten doen dit niet bewust.
Ze zetten buitenstaanders soms flink op het verkeerde been doordat de verhalen overtuigend en reëel kunnen overkomen.
De confabulaties nemen vaak in de loop van de tijd af.
Interferentie Informatie van verschillende bronnen aan elkaar koppelen.
Bijvoorbeeld de uitslag van de ene voetbalwedstrijd koppelen aan een andere.



[Syndroom van Lesch-Nyhan]
Kinderen met het syndroom van Lesch-Nyhan lijken de eerste maanden na de geboorte (1-3 maanden) normaal.
Pas na 3-4 maanden komen neurologische problemen aan het licht.
Het beeld is veelal tragisch: kinderen hebben de voortdurende neiging zichzelf te verminken en lopen mentaal ver achter op leeftijdsgenoten.
Overige symptomen van Lesch-Nyhan zijn spasticiteit, moeite met eten en drinken, agressief en impulsief gedrag en overgeven.
Lesch-Nyhan is er in een zware en een mildere vorm.



[Tetanus]
De bacterie produceert een zeer krachtige gifstof, het tetanustoxine, die pijnlijke spierkrampen veroorzaakt en snel ook de ademhalingsspieren kan aantasten.
De ziekte begint met spierstijfheid, meestal in de kaken.
Langzaam breidt deze zich uit naar onder andere de nek en de armen, die stuk voor stuk stijf worden en verkrampen.
De zieke krijgt hevige onophoudelijke spierkrampen, ook van de kaken en de mimiekspieren en het gelaat vertoont hierdoor een pijnlijke grimas, de risus sardonicus, terwijl het lichaam door de rugspieren in een achterover gestrekte boog wordt getrokken, de zogenaamde opisthotonus.
Tetanus loopt zelfs met optimale behandeling nog geregeld (in rond de 15% van de gevallen) dodelijk af.[2] De zieke ondergaat de pijnlijke spierkrampen volledig bij bewustzijn gedurende een periode van rond de 6 weken, totdat het tetanustoxine uiteindelijk de ademhalingsspieren of het hart stilzet waardoor men sterft.
Behandeling bestaat voornamelijk uit verlamming met aan curare verwante spierverslappers en beademing.



[Tetralogie van Fallot]
Symptomen van Tetralogie van Fallot zijn:
cyanose, een blauwige gelaatskleur Aanvallen waarbij het bloed opeens veel zuurstofarmer wordt wat leidt tot onvoldoende zuurstofvoorziening van de hersenen en flauwvallen.
In het Engels "tet spells".
het kind eet niet goed, of (als baby) drinkt niet goed.
het kind groeit langzamer en het gewicht neemt slecht toe polycytemie, een verhoogd aantal rode bloedcellen in het bloed als aanpassing aan de slechte zuurstofspanning.
het kind wordt sneller moe



[Thoracic Outlet Syndroom]
Neurogeen TOS: De klachten worden veroorzaakt door druk op de zenuwen van de plexus brachialis Pijn in de schouder, uitstralend naar de arm en de hand, vaak ook naar de nek en het achterhoofd Prikkelingen en een slapend gevoel in de arm of de hand Soms krachtverlies wanneer de armen boven schouderhoogte geheven wordt Arterieel TOS: Beknelling van de slagader (arteria subclavia) Een koud gevoel van de arm Bleekheid van de huid Veneus TOS: Beknelling van de ader (vena subclavia) Zwelling en een gespannen gevoel van de arm Blauwe verkleuring van de hand Opzwellen van oppervlakkige aders



[Tonsillitis]
Bij tonsillitis zijn de keelamandelen opgezwollen en rood, waarbij soms witte stippen en pus zichtbaar worden.
De patiënt ervaart keelpijn.
Ook de lymfeklieren in de hals kunnen pijnlijk en opgezwollen zijn.



[Torticollis]
Stijve nek die meestal niet zelfstandig naar de neutrale stand bewogen kan worden De pijn zit meestal tegenovergesteld van de zijde waarheen het hoofd gekanteld is[1] Asymmetrische dwangstand van het hoofd Verhoogde spiertonus.



[Toxocariasis]
Bij lichte besmettingen treden meestal geen klachten op.
Bij zware besmettingen kunnen galbulten, hoestklachten, astma-achtige aanvallen en zelfs en een longontstekingachtig beeld optreden.
Een larve die in het oog terechtkomt, geeft daar soms klachten van slechter zien en kan bij onderzoek door een oogarts sterk lijken op een kwaadaardige oogtumor; tot men hierop bedacht raakte, is een aantal ogen zelfs achteraf onterecht verwijderd.
De ziekte gaat na enige tijd vrijwel altijd vanzelf over, als er maar geen nieuwe besmettingen optreden.



[Toxoplasmose]
De meeste mensen merken weinig tot niets als ze geïnfecteerd worden, symptomen blijven uit of doen denken aan een griepje.
Het meest voorkomende symptoom is lymfadenopathie, met name van de lymfeklieren in de nek.
Doch ernstige symptomen komen voor, vaak bij mensen met een verminderde weerstand.
Dit zijn bijvoorbeeld: koorts, algemene malaise, ooginfectie, lever- en miltvergroting en huiduitslag.
Slechts bij een klein deel van de patiënten met een primaire infectie zal zich een ernstige manifestatie van de ziekte voordoen zoals: beschadigingen aan onder andere de hersenen en het netvlies.
De afgelopen jaren zijn aanwijzingen gevonden dat toxoplasma-infectie geassocieerd is met een verandering in persoonlijkheidskenmerken en een verminderd psychomotorisch vermogen.
Enige tientallen procenten van de bevolking hebben antistoffen tegen de parasiet en zijn er dus ooit mee besmet geweest.
De meesten hebben daar nooit iets van gemerkt.
De infectie blijft levenslang bestaan maar bij een normaal functionerend immuunsysteem wordt hij niet meer actief.



[Uitzaaiing]
Metastasen treden meestal pas in een laat stadium van kanker op, maar kunnen ook reeds vroeg ontstaan.
Het tijdstip van het optreden van symptomen kan dus variëren.
De klachten zijn steeds het gevolg van een verminderde functionaliteit van het aangetaste orgaan, maar veroorzaken niet noodzakelijkerwijs pijn.
De problemen die men kan ondervinden zijn met andere woorden afhankelijk van het orgaan waarin de uitzaaiing zich bevindt en de mate waarin deze metastase het normale weefsel verdrongen heeft.[bron?]
Een goed voorbeeld is een metastase in het bot.
Door de groei verdringt de metastase het normale botweefsel en interfereert dus met de stevigheid van het bot.
Dit leidt tot breuken in situaties waarin dit normaal gezien niet het geval is, bijvoorbeeld door een lichte val.
Deze breuken kunnen echter ook spontaan optreden.
In de geneeskunde spreekt men dan over een "pathologische fractuur".
Deze breuk veroorzaakt uiteraard pijn, maar dit wordt niet rechtstreeks veroorzaakt door de daar aanwezige secundaire tumor.
Bovendien staan de symptomen van de primaire tumor gewoonlijk voorop.[bron?]



[Ulcus molle]
De ziekte veroorzaakt een pijnlijke zweer op de penis of op de vagina en pijnlijke lymfeklierzwellingen in de lies.



[Vasculaire dementie]
Geheugenproblemen Slordige spraak Taalproblemen Duizeligheid Slapte in ledematen Gebrek aan concentratie Dwaalgedrag Bewegen met snelle, schuifelende pasjes Incontinentie Ongepast lachen, schreeuwen of huilen Moeite met het opvolgen van instructies Problemen met omgaan met geld Oogproblemen



[Ventrikelseptumdefect]
Souffle (hartruis) splijting van de 2e harttoon (deze wordt gevormd door de kleppen in de aorta en de longslagader) zie: Hart#Geluiden voedingsproblemen: transpireren bij de voeding, onderbreken van het voeden, minder eten.
verminderde groei recidiverende luchtweginfecties
In sommige gevallen is een VSD merkbaar doordat het hart zachtjes ruist.
Bij de geboorte van een baby zijn de longen nog niet volledig ontplooid, dus vaak is vlak na de geboorte niet hoorbaar of de baby een VSD heeft.



[Vijfde ziekte]
Het kind krijgt kleine en grote vlekjes door elkaar, soms iets verheven boven de normale huid en felrood van kleur, eerst in het gezicht, dan op billen, armen, benen en romp.
De huid gloeit en voelt warm aan.
De vlekjes kunnen jeuken.
Het kind kan hangerig zijn en lichte verhoging hebben.
Vlekjes verbleken in vier tot zes dagen.
Meestal wordt het kind nauwelijks ziek.
Het kind krijgt regelmatig ook gewrichtsklachten aan polsen, rug en knieën.
De rode vlekken kunnen een hevig branderig gevoel van binnenuit geven, waarvoor pijnstillers gegeven kunnen worden.
Oorzakelijke behandeling is niet mogelijk.
De uitslag is na vijf tot negen dagen weer weg, maar kan onder invloed van warmte, kou, inspanning of stress weer terugkomen.
Ook volwassenen kunnen de ziekte doormaken, indien dit niet op de kinderleeftijd gebeurde.
De klachten zijn dan vooral gewrichtsontsteking, vaak in de vingers.
Dit geeft aanleiding tot op reuma lijkende klachten van de handen en kan maanden aanhouden.
De ziekte kan – ook door artsen – gemakkelijk worden verward met andere vlekjesziekten.
Zekerheid is alleen te krijgen door gepaard serologisch onderzoek.
Hierbij worden antistoffen uit de IgM- en de IgG-klasse gemeten.
IgG-antistoffen duiden op een infectie in het verleden, IgM-antistoffen passen bij een manifeste infectie.
Dit onderzoek wordt voornamelijk uitgevoerd tijdens de zwangerschap, maar ook in de diagnostiek van gewrichtsontsteking.



[Von Recklinghausen (ziekte van)]
De meest voorkomende symptomen van NF1 zijn:
Café-au-lait-vlekken op de huid (zie foto) Gezwelletjes (neurofibromen) in het omhulsel van de zenuwen, in of net onder de huid, ook soms op de oogzenuw.
Neurofibromen kunnen leiden tot pijn en misvormingen en uitval van de zenuw.
Vlekjes in de iris (Lisch noduli).
Deze zijn onschuldig.
Sproeten in de oksel of liesregio.
Botafwijkingen Motorische-, leer-, spraak- en gedragsproblemen
Andere symptomen:
Epilepsie Hoge bloeddruk Autisme Scoliose Cosmetische problemen t.g.v.
neurofibromen Hormonale veranderingen Jeuk Hoofdpijn Psychische problemen Tumoren van het centrale zenuwstelsel Kwaadaardige gezwellen Inslaap- en/of doorslaapproblemen UBO's (Unidentified Bright Objects)[3][4]
NF 1 openbaart zich meestal tijdens de kindertijd en puberteit.
Ook op volwassen leeftijd kunnen complicaties en symptomen ontstaan, maar de kans is dan kleiner.



[Wegener (ziekte van)]
GPA begint vaak met algemene symptomen zoals langdurige verkoudheid, koorts, gewichtsverlies, vermoeidheid, verspringende gewrichtsklachten en algehele malaise.
De meeste patiënten hebben problemen met de bovenste luchtwegen, zoals hardnekkige sinusitis (ontsteking van de bijholte), neusverstopping en neusbloedingen.
De gebruikelijke behandeling helpt niet en de klachten blijven.
Meestal is het een combinatie van symptomen die in een vroeg stadium de arts het vermoeden kan geven dat er sprake is van de ziekte van Wegener.



[Weil (ziekte van)]
Soms zijn er helemaal geen symptomen, maar symptomen kunnen variëren van licht, zoals hoofdpijn, spierpijn en koorts, tot ernstig, zoals bloeding in de longen of hersenvliesontsteking.[5][6]
Als de patiënt door de infectie geel wordt en lijdt aan nierfalen en bloedingen, wordt gesproken van de ziekte van Weil.[6]
Is er sprake van hevige bloeding in de longen, dan wordt gesproken van een ernstig pulmonale-hemorragiesyndroom.[6]



[West-Nijlziekte]
Bij 80% van de menselijke slachtoffers levert een infectie met het westnijlvirus geen symptomen op.
In de overige gevallen is er sprake van koorts.
In 0,7% van de gevallen zijn er ernstiger gevolgen, met name encefalitis en meningitis.
Vooral mensen boven de 50 jaar hebben een hoger risico op de ernstiger verschijnselen van de ziekte.
De symptomen ontwikkelen zich 3 tot 14 dagen na de infectie.
Er is geen effectieve behandeling.



[Whiplash]
Lichamelijke symptomen kunnen zijn:
Nekpijn Stijfheid in de nek Hoofdpijn Moeilijk definieerbare pijnen in rug en soms in ledematen
Andere (aspecifieke) symptomen kunnen zijn:
ernstige problemen met de concentratie vergeetachtigheid stemmingswisselingen vermoeidheid tintelen in de vingers oorsuizingen (tinnitus)




[Zeeziekte]
Draaiduizeligheid Misselijkheid en braken, vergrote speekselproductie Vermoeidheid Hoofdpijn Zweten, bleekheid



[Zesde ziekte]
De typische ziekteverschijnselen bij een kind met een primaire infectie bestaan uit een vrij plots optredende, enige (meestal 3 tot 5) dagen durende hoge koorts, (39 tot 40,5 °C), meestal zonder duidelijke lokaliserende symptomen zoals: hoesten, oorpijn of een zere keel.
De koorts zakt dan vrij abrupt waarna het kind een uitslag (maculair exantheem) ontwikkelt.
Deze uitslag houdt 1 à 2 dagen aan.
Koortsstuipen komen vrij frequent voor, maar hoewel een dergelijke convulsie zeer beangstigend kan zijn voor de ouders, is het fenomeen relatief ongevaarlijk en zelflimiterend.
Oorontsteking, gastro-enteritis, diarree, opgezette lymfeknopen en ademnood kunnen in zeldzamere gevallen optreden.
Een karakteristiek teken zijn erythemateuze vlekken achter in de keel die optreden op de vierde dag van de infectie bij 2/3 van de patiënten, de zogenaamde vlekken van Nagayama.



[Ziekte van Parkinson]
Een man die lijdt aan de ziekte van Parkinson die met een gebogen houding loopt (1892).[21]
Handschrift van een patiënt met parkinson[22]
De ziekte van Parkinson veroorzaakt in eerste instantie motorische symptomen.[23] De symptomen beginnen meestal aan één zijde van het lichaam en blijven aan die zijde altijd het ernstigst.
Niet-motorische symptomen zijn onder andere autonome stoornissen, neuropsychiatrische problemen (zoals verstoringen van de stemming en cognitie), zintuiglijke stoornissen en verstoorde slaappatronen.
De eerste verschijnselen zijn vaak erg subtiel, waardoor het lastig kan zijn de juiste diagnose te stellen.
In de vroegste stadia kan het voorkomen dat één van de armen niet meezwaait bij het lopen, of dat men klein en kriebelig gaat schrijven (zie de afbeelding rechts).
Geleidelijk aan worden bewegen en alledaagse bezigheden steeds moeilijker.
De snelheid waarmee de ziekte voortschrijdt verschilt van patiënt tot patiënt.
De ziekte is in te delen in stadia (indeling volgens Hoehn en Yahr):[24]
Stadium I: verschijnselen aan één kant van het lichaam; Stadium II: Verschijnselen aan beide kanten van het lichaam, er zijn geen evenwichtsstoornissen; Stadium III: verschijnselen aan beide kanten van het lichaam, met evenwichtsstoornissen; de patiënt kan nog zelfstandig functioneren; Stadium IV: verschijnselen aan beide kanten van het lichaam, met evenwichtsstoornissen; de patiënt heeft dagelijks hulp nodig; Stadium V: ernstig geïnvalideerde toestand; de patiënt is aan stoel of bed gebonden en behoeft verpleegkundige zorg.
Motoriek[bewerken]
Er worden vier motorische kernsymptomen onderscheiden:
rusttremor, het trillen van hand(en), arm(en) of be(e)n(en) wanneer iemand stilzit; rigiditeit, stijfheid van de ledematen; traagheid in beweging; en een verstoorde lichaamshouding.
Deze symptomen worden hieronder in meer detail beschreven.
Tremor is het meest bekende verschijnsel van de ziekte van Parkinson en is vaak ook het meest opvallend.[23] Het komt daarnaast het meest voor, hoewel bijna een derde van de patiënten geen tremor heeft in het beginstadium van de ziekte.[23] In de meeste gevallen gaat het om een rusttremor, waarbij het trillen het sterkst is wanneer het ledemaat niet wordt gebruikt.
De tremor neemt af als het ledemaat wordt aangespannen en ook tijdens de slaap is de tremor minder.[23] Vooral bij de uiteinden van de ledematen (d.w.z.
de handen en voeten) is de tremor goed zichtbaar.
In de beginfase van de ziekte is de tremor vaak unilateraal en komt het in slechts één arm of been voor.
Naarmate de ziekte vordert, breidt de tremor zich uit naar beide lichaamshelften.[23]
Rigiditeit verwijst naar de stijfheid van spieren en weerstand tegen het bewegen van de ledematen, die wordt veroorzaakt door een verhoogde spierspanning.[23] Bij parkinsonisme kan de stijfheid zowel uniform ("lodenpijprigiditeit") als trillend ("tandradrigiditeit") zijn.[23][25][26][27] Rigiditeit kan gepaard gaan met pijn aan de gewrichten, wat vaak één van de eerste uitingen van de ziekte is.[23] In de vroege stadia is de rigiditeit vaak asymmetrisch en de spieren in de nek en schouder zijn doorgaans eerder aangedaan dan de spieren in de ledematen en het gezicht.[28]
Bradykinesie, of traagheid in beweging, is nog een kenmerk van parkinson.[25][29][30] Het uitvoeren van gelijktijdige of opeenvolgende bewegingen is vaak verstoord.[23] Dit valt als eerst op bij alledaagse taken waarvoor fijne motoriek benodigd is, zoals schrijven en aankleden.[23] De bradykinesie is niet voor elke beweging gelijk en is afhankelijk van zowel het type beweging als de emotionele toestand van de persoon.
Het kan voorkomen dat iemand die vrijwel niet meer kan lopen nog wel in staat is te fietsen.[23] Het lijkt de meeste patiënten beter af te gaan wanneer zij een externe cue (zoals bijvoorbeeld een aanmoediging) krijgen.[23][31]
Een instabiele houding is kenmerkend voor de latere stadia van de ziekte en leidt ertoe dat patiënten vaak vallen.[32] Instabiliteit komt vooral voor in de eindstadia, en jongere patiënten hebben er minder last van.[25] Hoe vaak iemand valt, is afhankelijk van de ernst van de ziekte.[23]
Andere motorische verschijnselen die worden onderscheiden zijn onder meer stoornissen in de lichaamshouding en de loopgang.
Patiënten hebben de neiging steeds harder te gaan lopen, met kleine passen.
Omdat een normaal looppatroon niet goed lukt, laten patiënten zich voorover vallen en "lopen" ze op hun opvangreactie.[23] Ook het slikken en spreken kunnen verstoord zijn (mede) dankzij speekselvloed.[33] Sommige patiënten hebben een maskergelaat, een uitdrukkingsloos gezicht, of schrijven klein en kriebelig (zie afbeelding hierboven).
Er is echter nog veel meer variëteit in de typen motorische symptomen die voorkomen bij de ziekte van Parkinson.[23]
Psychische symptomen[bewerken]
Hoewel de ziekte van Parkinson vaak wordt gezien als een motorische stoornis, maken neuropsychiatrische stoornissen vaak ook een belangrijk deel van de symptomen uit.
Hieronder worden onder meer spraak-, cognitie-, gedrags- en gedachtestoornissen verstaan.[23]
Vanaf het begin van de ziekte kunnen cognitieve stoornissen optreden.
In gevorderde stadia komen dit soort stoornissen vaker voor.[23][34] Stoornis van de executieve functies (EF) komt het vaakst voor, waardoor patiënten problemen kunnen ondervinden met planning, cognitieve flexibiliteit, inhibitie, werkgeheugen en aandacht.[34][35] Verder kan de tijdwaarneming zijn aangetast en kan er een algemene traagheid in informatieverwerking ontstaan.[34][35] Het geheugen kan aangetast zijn, voornamelijk het ophalen van aangeleerde informatie.[34] Het kan echter helpen externe cues geven, waardoor opgeslagen informatie alsnog opgehaald kan worden.[34] Visuospatiële problemen, waaronder gezichtsherkenning en oriëntatie, komen ook regelmatig voor.[34][35]
Het risico voor patiënten met de ziekte van Parkinson om dementie te krijgen is twee tot zes keer zo groot als voor gezonde personen.[23][34] Ook in dit geval geldt dat het risico groter wordt naarmate de ziekte vordert.[34]
Veranderingen in stemming en gedrag zonder cognitieve beperkingen komen onder parkinsonpatiënten meer voor dan in de gezonde bevolking en komen vooral voor wanneer iemand lijdt aan zowel parkinson als dementie.
Depressie, apathie en angst komen het meest voor.[23] Het stellen van de diagnose depressie is erg lastig, aangezien de symptomen sterk overeenkomen met andere verschijnselen die bij parkinson vaak voorkomen, zoals een vervlakt affect, dementie, verminderde gezichtsuitdrukkingen, zacht praten en weinig bewegen.[36] Stoornissen in de impulsbeheersing, medicatiemisbruik, eetbuien, hyperseksualiteit en pathologisch gokken komen ook voor.[23][37] Deze laatste groep symptomen wordt mogelijk veroorzaakt door de medicatie die gebruikt wordt om de andere parkinsonsymptomen te onderdrukken.[37] Ongeveer 4% van de patiënten met de ziekte van Parkinson krijgt last van psychotische symptomen, zoals wanen en hallucinaties.
Ook dit wordt in verband gebracht met medicatiegebruik: de symptomen nemen toe met intensiever gebruik van levodopa.[38][39]
Overig[bewerken]
Slaapproblemen komen ook regelmatig voor en kunnen ernstiger worden door medicatie.[23] Deze problemen uiten zich vooral in vermoeidheid overdag, verstoringen van de remslaap, of slapeloosheid.[23] Tot 13% van de patiënten die dopaminerge medicatie gebruiken worden overvallen door slaap.[40]
Autonoom zenuwstelsel[bewerken]
Bij parkinson treden veranderingen in het autonome zenuwstelsel op.
Onder de meest voorkomende verschijnselen vallen orthostatische hypotensie (dalen van de bloeddruk bij overeind komen, met duizeligheid als gevolg), een vettige huid en overmatige transpiratie, urine-incontinentie en seksuele disfuncties, waaronder erectiestoornis.[23] Obstipatie kan zo ernstig worden dat de gezondheid eronder kan lijden.[41]
Zintuigen[bewerken]
Zintuiglijke verschijnselen die voorkomen bij parkinson zijn onder andere reukstoornissen, verminderde pijnwaarneming en paresthesie (een prikkelend gevoel in de huid).[23] Deze symptomen ontstaan soms al jaren voordat de ziekte kan worden vastgesteld.[23]
Bij parkinson kunnen ook verschillende stoornissen in het zicht voorkomen, waaronder een beperkte knippersnelheid, droge ogen, beperkingen in het vloeiend volgen van bewegingen met de ogen en het maken van saccades (het snel en automatisch heen en weer bewegen van de ogen), moeite met direct omhoog kijken en wazig of dubbelzicht.[23][42] Ook hebben patiënten meer moeite met goed kunnen zien in de schemer.[bron?]



[Ziekte van Pick]
De ziekte van Pick heeft uiteenlopende symptomen, zoals persoonlijkheidsveranderingen (agressie, rare opmerkingen), concentratieproblemen, spraakproblemen (o.a.
herhalen van woorden, verlies van spraak), veranderingen in seksueel gedrag, veranderd eetpatroon.
Het herkennen van mensen en plaatsen blijft lang behouden.
Ook hierin verschilt de ziekte van Pick van de ziekte van Alzheimer.
Voor artsen is de ziekte van Pick in het begin vaak moeilijk te herkennen, omdat het om relatief jonge patiënten gaat met in het begin slechts geringe symptomen.
Er is nog geen behandeling voor de ziekte van Pick.



[Zuurstofvergiftiging]
Een teveel aan zuurstof kan schadelijk zijn voor met name het centraal zenuwstelsel, de longen en de ogen.
Longen[bewerken]
Zuurstof irriteert de luchtwegen en met name de longen.
Wanneer iemand te veel zuurstof inademt (vanaf 0,5 bar of 50% concentratie bij normale luchtdruk) zullen de luchtwegen geïrriteerd raken.
De irritatie begint bij de luchtpijp en bronchiën en verspreidt zich vervolgens naar de longen.
Men voelt aanvankelijk een lichte prikkeling in de keel, gevolgd door hoestbuien.
De hoestbuien worden steeds intenser, men krijgt last van koorts en kortademigheid, en de bloedtoevoer naar de neus neemt toe.
Uiteindelijk ontwikkelt men longoedeem, wat dodelijk kan aflopen.
In zuurstofbars wordt een hoge concentratie zuurstof ingeademd, omdat men meent dat dit heilzaam is.
Omdat dit gedurende korte tijd geschiedt, treden geen schadelijke effecten op.
Toch wordt met name ouderen aangeraden niet te lang en te vaak gebruik te maken van een zuurstofbar.
Baby's[bewerken]
Bij te vroeg geboren baby's kan een teveel aan zuurstof leiden tot oogbeschadiging.
Er ontstaat een scherpe grens tussen de wel en niet-doorbloede gebieden rond het oog, waarna het netvlies loslaat.
Centraal zenuwstelsel[bewerken]
Effecten op het centraal zenuwstelsel treden pas op als de partiële druk boven de 1,6 bar komt.
Hierdoor ondervinden vooral perslucht-duikers deze effecten.
Zuurstofgas wordt op bepaalde dieptes (bij een partiële druk van meer dan 1,6 bar) giftig voor de mens, duikers wordt geadviseerd door duikorganisaties om te plannen met een maximale partiële zuurstofdruk van 1,4 bar.
Als de partiële druk boven de 1,6 bar komt, kan de duiker de volgende symptomen van zuurstofvergiftiging gaan merken:
Visuele symptomen zoals kokerzien Oorsuizingen en auditieve hallucinaties Misselijkheid Tintelingen, vaak doen deze zich als eerste voor in de lippen en andere gezichtsspieren Gedragsveranderingen zoals prikkelbaarheid, verwarring en angst Duizeligheid Stuiptrekkingen
Van de symptomen uit bovenstaand lijstje zijn de stuiptrekkingen het gevaarlijkst, aangezien de duiker hierbij zijn ademautomaat kan verliezen en daardoor kan verdrinken.
Is het zuurstofpercentage in het luchtmengsel hoger, dan krijgt een duiker al op geringere diepte last van zuurstofvergiftiging (zie nitrox).
De volgende door de NOAA opgestelde limieten worden algemeen aanvaard door duikorganisaties met vaak 1,4 bar als aanbevolen maximale partiële zuurstofdruk.
Partiële zuurstofdruk (bar) 1,6 1,5 1,4 1,3 1,2 1,1 1,0 0,9 0,8 0,7 0,6 Limiet (minuten) 45 120 150 180 210 240 300 360 450 570 720
Naast zuurstofvergiftiging hoort ook caissonziekte bij de medische aandoeningen van het duiken, evenals contact met de vele giftige dieren en planten die een duiker kan tegenkomen onder water.
Voor de berekening van de partiële zuurstofdruk wordt de wet van Dalton gebruikt.



[Zweer]
Huidzweren worden gekenmerkt door een ronde kraterachtige wond, waarbij lagen van de huid zijn geërodeerd.
De huid rond de zweer kan rood, gezwollen en gevoelig zijn.
De patiënt kan pijn voelen in en rond de zweer, en afscheiding en bloeding uit de zweer kunnen zich voordoen.
In zeldzame gevallen gaat het gepaard met koorts.
Zweren zijn vaak chronisch en genezen niet tot langzaam.
Wanneer dit wel binnen drie maanden gebeurt, wordt de zweer geclassificeerd als acuut.
Chronische zweren kunnen pijnlijk zijn.
De patiënt klaagt vaak over constante pijn, ook 's nachts.
Symptomen van chronische zweren zijn toenemende pijn, brokkelig granulatieweefsel, een vieze geur en wondafbraak in plaats van genezing.
De symptomen kunnen verergeren als de wond geïnfecteerd raakt.
Zweren van de huid ontwikkelen zich in stadia.
Stadium 1: De huid is rood waarbij zacht onderliggend weefsel gevoeld kan worden.
Stadium 2: In de tweede fase van wordt de roodheid duidelijker.
Er kan sprake zijn van blaarvorming en verlies van de buitenste huidlagen, ook wel de epidermis genoemd.
Stadium 3: Tijdens de derde fase wordt de diepere huid necrotisch (gekenmerkt door een paarsrode tot zwarte verkleuring van de huid) en kan de vetlaag onder de huid zichtbaar worden.
Stadium 4: In stadium 4 treedt er diepe necrose van de huid op.
Het vet onder de huid is volledig blootgelegd, en soms is ook de spier zichtbaar.
In de laatste twee fasen kan de diepe, pijnlijke zweer een dieper verlies van vet en necrose van de spier veroorzaken, dat zich kan verspreiden tot op botniveau, waarbij sepsis van de gewrichten kan optreden.